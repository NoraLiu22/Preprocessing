vcsileccqkdovsgobeimpiisimcmkakayihqempq length 4 7034 page 7034 <html>
<head>
<base href="http://www.medieval.org/emfaq/composers/machaut/l7.html">
<title>Machaut: Le Lay des Dames</title>
</head><body>
<h2>Machaut: Amis, t'amour me contreint (L10/7)</h2>

<p>Monophonic lai.</p>

<p>Sources: Machaut Manuscripts <i>A B C E &amp; G</i></p>

<h3>Lyrics</h3>

<h4>Le Lay des Dames</h4>

<p>Amis, t'amour me contreint<br>
Si qu'il me convient descrire<br>
Le martyre<br>
Qui empire<br>
Mon corps et mon cuer esteint<br>
Et de grie&eacute;s si m'enseint<br>
Que je ne saroie eslire<br>
Le meins pire;<br>
Dont matire<br>
N'ay qui &agrave; joie me meint.</p>

<p>Et mes cuers toudis se pleint<br>
Que nulle fois ne desire<br>
Gieu ne rire,<br>
Eins soupire,<br>
Quant mors ma vie n'esteint;<br>
Ne les cent pars de son pleint<br>
Cuer penser ne bouche dire<br>
N'&agrave; l'escrire<br>
Mains souffire<br>
Ne porroit. Tant se compleint,</p>

<p>Qu'a toute heure<br>
Li las pleure:<br>
S'en devient plus noirs que meure,<br>
Ne solas n'est et son plour,<br>
Qui aqueure<br>
Ne labeure<br>
Pour li, si qu'on le sequeure<br>
De confort en sa dolour.</p>

<p>Ce l'espleure<br>
Et deveure<br>
Si fort qu'en li ne demeure<br>
Vigour, sanc n'autre liquor.<br>
S'en saveure<br>
Mort qui seure<br>
Me courra pour ta demeure,<br>
Dous amis, et pour t'amour,</p>

<p>Se je ne voy temprement<br>
Ton faitis corps gent;<br>
Car, vraiement,<br>
Longuement<br>
En ce point durer ne puis<br>
Pour desir qui si griefment<br>
M'assaut et esprent<br>
Qu'en mon dolent<br>
Cuer souvent<br>
Morte m'esperence truis,</p>

<p>Quant souvenirs ne me rent<br>
Nul aligement<br>
Fors grief torment<br>
Qui m'aprent<br>
Ha&iuml;r mes jour et mes nuis,<br>
Et je de toy fermement<br>
Croy que nullement<br>
D'esbatement<br>
N'as talent<br>
Et quant riens ne te deduis.</p>

<p>C'est ce dont plus me demente,<br>
Car je croy,<br>
Dous amis, que tes cuers sente<br>
Tel anoy<br>
Pour moy com je l'ay pour toy.<br>
Lasse! chetive, dolente,<br>
Bien ha&iuml;r ma vie doy,<br>
Quant je voy<br>
Que tous ces maus nous presente<br>
Bonne foy.</p>

<p>Car je t'aim en vraie entente<br>
Et tu moy,<br>
Et pour ce einsi nous tourmente<br>
Le desroy<br>
De Fortune qui n'a loy<br>
Que m'eslongne ta jouvente,<br>
Dont tous les jours en requoy,<br>
Sans arroy,<br>
En guises plus de cinquante<br>
Me desvoy.</p>

<p>Amis, je soloie<br>
Avoir tant de joie,<br>
Quant je te veoie;<br>
Plus ne demandoie<br>
Ne plus ne voloie:<br>
Souffisance avoie;<br>
C'estoit quanque je queroie.<br>
Jolie en estoie,<br>
Gaie en devenoie,<br>
Plus simple et plus quoie;<br>
Tant en amendoie<br>
Que ne le saroie<br>
Dire ne porroie,<br>
Quant ton gent corps remiroie.</p>

<p>Lasse! or n'est il voie<br>
Qui mon oueil avoie<br>
Comment je te voie<br>
Ne comment j'envoie<br>
Vers toy, si que j'oie<br>
Ce que je voudroie,<br>
C'est bien de toy qui m'esjoie.<br>
Pour ce ad&egrave;s larmoie<br>
Mes cuers qui se noie<br>
En plours et renoie<br>
Tous gieus. Qu'en diroie?<br>
Quanque voy m'anoie,<br>
Homme n'en croirie,<br>
Qu'avoir bien loing de toy doie.</p>

<p>Tr&egrave;s dous amis,<br>
Ce m'ont tramis<br>
Et en moy mis<br>
Amour vraie et entiere,<br>
Tes corps faitis,<br>
Lons et traitis,<br>
Tes cuers gentils<br>
Et ta douce maniere.</p>

<p>Qu'a mon avis<br>
Yes assevis,<br>
A droit devis,<br>
De riche honneur et chiere,<br>
Et de ton vis,<br>
Qu'&agrave; veoir devis,<br>
Fu, ce m'est vis,<br>
Nature bonne ouvriere.</p>

<p>Si qu'amis, n'ai&eacute;s pens&eacute;s<br>
Que pour longue demour&eacute;e,<br>
Pour Fortune, la derv&eacute;e,<br>
Ne pour creature n&eacute;e<br>
Te mette en oubli,<br>
Qu'&agrave; tous jours, sans decevr&eacute;e,<br>
Est m'amour en toy ferm&eacute;e,<br>
Com suer, amie et am&eacute;e,<br>
Ne tant com j'aray dur&eacute;e<br>
N'aray autre amy.</p>

<p>Oublie ta destin&eacute;e<br>
Et pense &agrave; ta retourn&eacute;e,<br>
Que joie guerredonn&eacute;e,<br>
Par honneur prise et donn&eacute;e,<br>
T'iert sans lonc detri,<br>
Et comment riens ne m'agr&eacute;e<br>
Sans toy. Dont j'ay esplour&eacute;e<br>
La face et descoulour&eacute;e;<br>
Ce n'est pas chose cel&eacute;e:<br>
Bien il pert &agrave; my.</p>

<p>Amis, ne doubter<br>
Que les bois aler,<br>
Les mons avaler,<br>
Les bestes parler,<br>
Les poissons voler<br>
Verras, quant je te lairay;<br>
Le temps arrester,<br>
Une loy garder,<br>
Envie finer,<br>
Seinne retourner<br>
Et tarir la mer,<br>
Quant seur tout ne t'ameray.</p>

<p>Si dois conforter<br>
Ton cuer et donter,<br>
Et considerer,<br>
Comment, sans fausser,<br>
T'aim et vueil amer<br>
De loyal cuer fin et vray,<br>
Et laissier ester<br>
Tout ce qu'amender<br>
Ne pues, et penser<br>
Que face muer<br>
En dous amis amer,<br>
Amis, quant je te verray.</p>

<p>Amis, encor bien dire l'os<br>
Qu'oncques Tristans ne Lancelos,<br>
Paris, Guenevre, Yseult ne Heleinne<br>
N'ensu&iuml;rent si le pourpos<br>
De loyaut&eacute; et les esclos<br>
Comme je fais, n'&agrave; tant de peinne.</p>

<p>Car joie n'ay, pais ne repos<br>
Pour toy, n'onques ne me repos,<br>
Amis, quant je te sui lonteinne<br>
Et quant einsi te voy enclos.<br>
Mais je te promet &agrave; bri&egrave;s mos<br>
Que loyal te sui et certeinne.</p>

<p>Pren confort<br>
En amer fort,<br>
En tous cas,<br>
Et au port<br>
De desconfort<br>
Ne va pas:<br>
Se tu y vas,<br>
S'i verras<br>
Son effort,<br>
Que le solas<br>
En aras<br>
De la mort.</p>

<p>Se ton sort<br>
Et ton ressort<br>
En li as,<br>
Meint deport<br>
Et meint emport<br>
Y penras;<br>
Plus ne diras,<br>
Chetis, las:<br>
&quot;Amours dort,&quot;<br>
Car en ses las<br>
Nulz n'est mas,<br>
S'il n'a tort.</p>

<p>Bien croy que le grant desir<br>
Que tu as de revenir<br>
A fait bersaut<br>
De ton cuer et qu'il l'assaut<br>
Par grant a&iuml;r,<br>
Et qu'il trait pour li honnir,<br>
Dont il tressaut,<br>
Garros de froit et de chaut<br>
Par souvenir.</p>

<p>Ce te fait teindre et palir,<br>
Dementer, plourer, gemir<br>
Et en tressaut<br>
Faire meint tour et meint saut<br>
Et meint soupir.<br>
Bien m'en s&ccedil;ay &agrave; quoy tenir,<br>
Car tel assaut<br>
Tous les jours souffrir me faut<br>
Et soustenir.</p>

<p>Ce bruist mon cuer et teint;<br>
Car tout aussi com la cire<br>
Fondre et frire,<br>
Tire &agrave; tire,<br>
Fait li feus, quant il ateint,<br>
T'amour, qui en moy remaint,<br>
Fait mon cuer fondre et desfrire,<br>
Diex l'i mire,<br>
Ni faut mire<br>
For li qui me fait mal meint.</p>

<p>Car desirs ne se refreint,<br>
Eins me cuide desconfire:<br>
Si m'atire<br>
Et martire.<br>
Mais esperence le veint.<br>
Or pri Dieu que tes cuers m'eint,<br>
Si qu'&agrave; fausset&eacute; ne tire<br>
Pour ocire<br>
Le mien d'ire,<br>
Et qu'&agrave; joie te rameint.</p>

<hr>

<h3>Discography</h3>

<ol>
<p>No known recording</p>
</ol>

<hr>

<p>Please see the Machaut index page for an introduction, discussion
of methodology, and notes on this project.</p>

<p>To <a href="../machaut.html">Machaut index page</a></p>

<p>To <a href="../../">Early Music FAQ</a></p>

<address>Pierre-F. Roberge</address>
<address>Todd M. McComb</address>
</body>
</html>
 contentType 9 text/html url 58 http://www.medieval.org:80/emfaq/composers/machaut/l7.html responseCode 3 200 