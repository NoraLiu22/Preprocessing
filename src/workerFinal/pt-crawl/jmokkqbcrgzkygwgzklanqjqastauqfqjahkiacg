jmokkqbcrgzkygwgzklanqjqastauqfqjahkiacg length 4 8222 page 8222 <html>
<head>
<base href="http://www.medieval.org/emfaq/composers/machaut/l14.html">
<title>Machaut: Le Lay de Plour - I</title>
</head><body>
<h2>Machaut: Malgr&eacute; Fortune et son tour (L19/14)</h2>

<p>Monophonic lai.</p>

<p>Sources: Machaut Manuscripts <i>A &amp; G</i></p>

<h3>Lyrics</h3>

<h4>Le Lay de Plour</h4>

<p>Malgr&eacute; Fortune et son tour<br>
Mon amoureuse clamour<br>
Publieray<br>
Et par tout me pleinderay<br>
De fine Amour<br>
Qui sueffre en moy tel tristour<br>
Et tel esmay<br>
Que jamais joie n'aray,<br>
S'einsi demour.</p>

<p>Car faire vueil sans demour<br>
De mon amoureus labour<br>
Un piteus lay<br>
Que je nomme et nommeray<br>
Le lay de plour;<br>
De mes larmes en destour<br>
L'arrouseray,<br>
N'autre confort ne querray<br>
De ma dolour.</p>

<p>Car Fortune m'est anemie,<br>
Amours me het, Pitez m'oublie,<br>
Esperence s'est endormie<br>
Et ma dame ne me vuet mie,<br>
Quant n&egrave;s dou quart<br>
De son resgart,<br>
Nompas de la centisme part,<br>
Ne vuet souffrir qu'enrichis soie.<br>
N'est biens qui soit de ma partie:<br>
Jois s'est de moy departie,<br>
Tristece me fait compaingnie,<br>
Doleur me gouverne et maistrie,<br>
Qui ne se part<br>
Ne main ne tart<br>
De mon cuer, eins le font et art<br>
Et puis en mes larmes le noie.</p>

<p>Je croy que li ciels me guerrie<br>
Et que Fortune a grant envie<br>
De moy tollir honneur et vie<br>
Pour plaire &agrave; ma dame jolie;<br>
Mais se l'espart<br>
Seur moy s'espart<br>
De ses dous yex, je n'ay resgart<br>
De mort pour mal qu'Amours m'envoie;<br>
Et s'il li plaist que je devie<br>
De l'amoureuse maladie,<br>
Je ne puis, &agrave; meins que je die<br>
Qu'onques ne fu si dure amie<br>
Et que le dart<br>
Qui mon cuer art<br>
Vient de sa biaut&eacute;, que Diex gart,<br>
Quant riens fors moy ne li anoie.</p>

<p>C'est ce pour quoy je me dueil.<br>
Avec ce son riant oueil<br>
Et son gracieus accueil<br>
M'ont ad ce mis<br>
Que je sui ses vrais amis<br>
Et estre vueil;<br>
Mais la bele sans orgueil,<br>
Qui met en moy tout ce dueil,<br>
Ne vuet que passe le sueil<br>
De son pourpris<br>
Ne que voie son cler vis,<br>
Si com je sueil.</p>

<p>C'est la cause de mon dueil<br>
Dont je pers tout mon escueil;<br>
C'est ce pour quoy mon vis mueil,<br>
Com vrais sougis<br>
Qui n'ai meffait ne mespris<br>
Contre son vueil;<br>
Et pour ce en l'amoureus brueil,<br>
Ce m'est vis, la verge cueil<br>
Pour moy batre et me despueil,<br>
Comme aprentis<br>
Qui n'a d'avoir joie apris<br>
Lettre ne fueil.</p>

<p>Biau sire Diex! comment puet ce estre<br>
Que je sui si fort mis &agrave; mestre<br>
Que departir,<br>
Deguerpir<br>
Ne fu&iuml;r<br>
Ne puet mes cuers de son dous estre<br>
Eins est toudis dessous sa destre<br>
Pour li servir,<br>
Oubeir<br>
Et cherir?</p>

<p>Herbe vert ou flour de genestre<br>
Me puet o les bues faire paistre,<br>
A son plaisir,<br>
Et morir,<br>
Sans mentir.<br>
Nulle si plaisant ne puet nestre;<br>
C'est uns drois paradis terrestre<br>
De li ve&iuml;r<br>
Et o&iuml;r<br>
Et sentir.</p>

<p>Comment est sa douceur pure<br>
Douce &agrave; tous et &agrave; moy sure<br>
Et ne cure<br>
De ma cure<br>
Ne de la mortel pointure<br>
Dont mes cuers est entechi&eacute;s,<br>
Et seur toute creature<br>
L'aim d'amour ferme et se&uuml;re?<br>
Or figure<br>
Sa figure<br>
En mon cuer la pourtraiture<br>
De Mort. N'est ce grans meschi&eacute;s?</p>

<p>Quant tres humblement l'endure,<br>
Et si n'est chose si dure<br>
Com m'ardure<br>
Qui tant dure<br>
Que je vif contre nature,<br>
Si qu'Amours qui est mes chi&eacute;s<br>
Fait envers moy mespresure,<br>
Qui quiert ma desconfiture<br>
N'&agrave; mesure<br>
Ne mesure<br>
Ma triste pens&eacute;e obscure.<br>
Par ma foy, c'est grans pechi&eacute;s.</p>

<p>Pour ce vous pri,<br>
Plourez avec my,<br>
My loyal amy;<br>
Espandez vo plour seur mi<br>
Pour moy faire plus doloir,<br>
Et je vous di<br>
Que mi anemi<br>
Seront assevi,<br>
S'il voient partir par mi<br>
Mon dolent cuer sans espoir,</p>

<p>Qui m'a guerpi<br>
Et mis en oubli<br>
Pour estre &agrave; cely<br>
Qui n'a que faire de li<br>
Et qui ne le vuet avoir.<br>
Si m'en defri,<br>
Qu'onques mais ne vi<br>
Maintieng si joli.<br>
Or m'a de s'amour bani<br>
Pour amer sans decevoir.</p>

<p>Si ne sai que faire;<br>
Ne m'en puis retraire<br>
Et ne li puis plaire,<br>
Qu'Amours qui me maire<br>
Me fait plus contraire<br>
Qu'Alixandres ne fist Daire;<br>
Et si ne m'os traire<br>
Vers son dous viaire<br>
Pour mes maus retraire,<br>
Car miex me vaut taire<br>
Qu'&agrave; li plus desplaire,<br>
Qui me puet faire et deffaire.</p>

<p>Et la debonnaire<br>
Qui est de bonne aire,<br>
Blanche, blonde et vaire,<br>
D'onneur exemplaire,<br>
Le tres dous repaire<br>
Me v&eacute;e o&ugrave; elle repaire.<br>
Si n'en puis attraire<br>
Amoureus salaire<br>
Pour crier ne braire;<br>
Demourer au Quaire<br>
Et vestir la haire<br>
Vaudroit miex qu'estre en tel haire.</p>

<p>Si que pleindre<br>
Ne compleindre<br>
Ne me vueil plus, eins vueil feindre<br>
Que me dolereus complaint<br>
Soient meindre,<br>
Puis qu'ateindre<br>
Ne puis &agrave; riens qui esteindre<br>
Puist m'ardeur, ne qu'elle m'aint.</p>

<p>Et se teindre<br>
Et desteindre<br>
Me fait, pour amer et creindre,<br>
Souvent et de divers taint,<br>
D'espoir greindre<br>
Me doy ceindre,<br>
Puis qu'elle scet que sans feindre<br>
Mes cuers tous en li remaint.</p>

<p>Fi de desconfort<br>
Et fi d'omme fort<br>
Qui ne prent au fort<br>
Vigueur et confort.<br>
Li cisnes contre sa mort<br>
Se reconforte en chantant.<br>
Pour ce me confort,<br>
Et si me deport<br>
Es maus que je port,<br>
Ne mauvais rapport<br>
Ja de moy ne de mon port<br>
N'orra celle que j'aim tant,</p>

<p>Se ce n'est &agrave; tort;<br>
Qu'ennemis ne dort<br>
Et maint cuer entort<br>
Prennent grant deport<br>
En mesdire et grever fort<br>
Maint tres fin loial amant<br>
Et font leur effort<br>
Par mauvais enort<br>
De mettre descort<br>
Entre bon acort.<br>
Or me gart Diex de leur sort<br>
Faus, mauvais et decevant.</p>

<p>Et pour ce amoureusement<br>
Endurer<br>
Les maus d'amer<br>
Vueil sans desroy;<br>
Et, certes, faire le doy<br>
Tres humblement,<br>
Qu'autrement<br>
Pas longuement<br>
Ne puis durer;<br>
Car qui vuet honneur garder<br>
Et bonne foy<br>
Son anoy<br>
Sueffre en recoy,<br>
Celeement;</p>

<p>Nompas si ouvertement<br>
Souspirer<br>
Et dementer<br>
Sans nul arroy.<br>
Je parole contre moy,<br>
Car vraiement,<br>
Le tourment,<br>
Que j'ay, souvent,<br>
Par desirer,<br>
Me fait tellement parler;<br>
Vesci pour quoy<br>
Onques n'oy<br>
Mercy n'ottroy<br>
N'aligement.</p>

<p>Or vueil aler &agrave; confesse<br>
De ma fole hardi hardiesse,<br>
Repenteus et pleins d'umblesse,<br>
A Venus qui est deesse<br>
Et souvereinne maistresse<br>
D'amours et de tous ses fais,<br>
Qui moy de blamer ne cesse<br>
Dou pechi&eacute; de la rudesse<br>
Que j'ay fait par ma simplesse<br>
Contre Amours; si m'en confresse,<br>
Et Vesta dira la messe<br>
En pardon de mes meffais,</p>

<p>Qui des nimphes est prestesse.<br>
Si pri Venus qu'elle adresse<br>
Mon cuer, s'il n'est en l'adresse<br>
D'amours, et que ma tristesse<br>
Mue en joie et en leesse,<br>
Et par ce sera refais;<br>
Et qu'elle face largesse<br>
Des biens d'amours sans promesse,<br>
Par franchise et par noblesse,<br>
Pour garir ce qui me blesse<br>
Et qui me tient en destresse:<br>
Autrement je sui deffais.</p>

<p>Or en face son millour,<br>
Car, sans penser deshonnour,<br>
La serviray<br>
Et le gracieus corps gay<br>
Qu'aim et aour<br>
De cuer, de corps, de vigour,<br>
Tant com vivray;<br>
Ne mon cuer n'en partiray<br>
De son sejour.</p>

<p>Et se doucement savour<br>
Des biens d'amours la savour,<br>
Garis seray,<br>
Si qu'en chantant loeray<br>
La grant dou&ccedil;our<br>
De ma dame et son honnour,<br>
Exausseray,<br>
N'autre ja mais n'ameray,<br>
Heure ne jour.</p>

<hr>

<h3>Discography</h3>

<ol>
<p>No known recording</p>
</ol>

<hr>

<p>Please see the Machaut index page for an introduction, discussion
of methodology, and notes on this project.</p>

<p>To <a href="../machaut.html">Machaut index page</a></p>

<p>To <a href="../../">Early Music FAQ</a></p>

<address>Pierre-F. Roberge</address>
<address>Todd M. McComb</address>
</body>
</html>
 contentType 9 text/html url 59 http://www.medieval.org:80/emfaq/composers/machaut/l14.html responseCode 3 200 