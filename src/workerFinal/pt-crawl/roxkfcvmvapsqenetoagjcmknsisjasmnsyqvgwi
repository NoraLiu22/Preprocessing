roxkfcvmvapsqenetoagjcmknsisjasmnsyqvgwi length 4 7386 page 7386 <html>
<head>
<base href="http://www.medieval.org/emfaq/composers/machaut/l15.html">
<title>Machaut: Le Lay de la Rose</title>
</head><body>
<h2>Machaut: Pour vivre joliement (L21/15)</h2>

<p>Monophonic lai.</p>

<p>Sources: Machaut Manuscripts <i>A C E &amp; G</i></p>

<h3>Lyrics</h3>

<h4>Le Lay de la Rose</h4>

<p>Pour vivre joliement,<br>
Nettement, joieusement<br>
Et sans souscy<br>
Ne faut qu'espoir de mercy,<br>
Tant seulement;<br>
Et je l'ay si fermement<br>
Que j'en mercy<br>
Amours et ma dame aussi<br>
Tres humblement.</p>

<p>Je l'ay si fermement<br>
Et si amoureusement<br>
Lonc temps nourri<br>
Tout en mi le cuer de my<br>
Que vraiement<br>
Il me promet bonnement<br>
Et sens nul sy<br>
Que j'aray le nom d'amy<br>
Procheinnement.</p>

<p>Si ne puis nul mal avoir,<br>
Tant comme j'ay cest espoir<br>
Qui me fait vivre et valoir,<br>
Ne je n'ay pesence,<br>
Anoy, griet&eacute; ne souffrance;<br>
Et se desirs trop s'avance,<br>
Douce et jolie plaisance<br>
M'est, &agrave; dire voir.</p>

<p>Si me merveil, quant doloir<br>
Et complaindre main et soir<br>
Voy maint amant et manoir<br>
En desesperence.<br>
L'un muert d'amoureuse lance<br>
Et l'autre ha toute grevance;<br>
L'autre languist en doubtance<br>
De pis recevoir.</p>

<p>Ce dient; mais le contraire<br>
Tieng le croy;<br>
Car quant le plaisant viaire<br>
Simple et coy,<br>
Le gent corps, le bel arroy<br>
De ma dame debonaire<br>
A loisir remir et voy,<br>
Par me foy,<br>
Riens n'est qui me puist desplaire<br>
Tant m'esjoy.</p>

<p>Et si me convient retraire<br>
Loing de soy,<br>
Ja pour ce ne m'en faut traire<br>
Grief n'anoy,<br>
Car Dous Pensers en recoy<br>
De sa biaut&eacute; l'exemplaire<br>
Doucement me monstre au doy.<br>
C'est pourquoy<br>
Loing et pr&egrave;s toudis repaire<br>
Joye en moy.</p>

<p>Et s'ay l'espoir de jo&iuml;r<br>
Et dous souvenir<br>
Sens partir,<br>
Car guerpir<br>
Ne me puellent pr&egrave;s ne loing,<br>
Eins gouvernent mon desir,<br>
Si qu'&agrave; riens ne tir<br>
Qu'&agrave; servir<br>
Et cherir<br>
Ma dame, &agrave; qui tous me doing.</p>

<p>Dont cil glorieus martir<br>
Qu'amours fait palir<br>
Et languir<br>
Et morir<br>
Devroient avoir grant soing<br>
De les avoir et tenir<br>
Pour leurs maus garir<br>
Et tarir,<br>
Car venir<br>
Les voy toudis au besoing.</p>

<p>Mais dame sage et se&uuml;re,<br>
Qui de s'onnour cure,<br>
Voit sens couverture<br>
S'il quierent laidure,<br>
Si que bien se gardera<br>
De leur desir, plein l'ardure<br>
Et de desmesure,<br>
O&ugrave; scens ne mesure,<br>
Honneur ne droiture,<br>
Amour, bien ne raison n'a.</p>

<p>Comment ose creature<br>
Dire qu'amour pure<br>
Li est si tres sure<br>
Qu'&agrave; desconfiture<br>
Ou en desespoir sera,<br>
S'elle ne le prent en cure?<br>
Et dit qu'il endure<br>
Doleur si tres dure<br>
Que, s'elle li dure,<br>
Son grant desir l'ocirra.</p>

<p>C'est pens&eacute;e<br>
Forcen&eacute;e,<br>
D'un fol desir engendr&eacute;e,<br>
Qui tue honneur et deffait<br>
Honnour&eacute;e,<br>
Renomm&eacute;e,<br>
Ne ja n'iert bien dame am&eacute;e<br>
D'amant qui ce pense out fait,</p>

<p>Ne cel&eacute;<br>
Ne gard&eacute;.<br>
Mal an et male journ&eacute;<br>
Puist avoir cilz qui meffait,<br>
Tant qu'il b&eacute;e<br>
Qu'empir&eacute;e<br>
Soit dame et deshonnour&eacute;e<br>
Ou blasm&eacute;e par son fait.</p>

<p>Comment puet estre vrais amis<br>
Amans tristez et desconfis,<br>
Merencolieus et pensis,<br>
Qui dist que demeure toudis<br>
En doleur et en rage!<br>
A son mal est si ententis<br>
Qu'il entroublie le cler vis,<br>
Par qui il est en ce point mis,<br>
Si qu'il vorroit estre banis<br>
De l'amoureus servage.</p>

<p>De son cuer et ses corps ha&yuml;s,<br>
De toute joie est anemis,<br>
Si qu'en cuer qui est si chetis<br>
Ja mais Amours, j'en sui tous fis,<br>
Ne feroit son mainnage.<br>
Mais quant amans est vray sougis,<br>
Countes, joieus, gais et jolis,<br>
Amours en fait son paradis.<br>
S'en doit avoir, se m'est vis,<br>
De mercy l'avantage.</p>

<p>Or laissons ceste matiere<br>
Et venons &agrave; la premiere<br>
De ma douce dame chiere,<br>
O&ugrave; raison maint et maniere,<br>
Dou&ccedil;our et valour,<br>
Qu'est de mes v sans portiere<br>
Et de mon cuer tresoriere<br>
Et de mes yeulx la lumiere;<br>
C'est celle o&ugrave; gist toute entiere<br>
M'amour et m'onnour.</p>

<p>Ja soit ce qu'&agrave; moy n'affiere,<br>
Mais sa douce et simple chiere,<br>
Qui n'est estrange ne fiere,<br>
Vuet que mes cuers preingne et quiere<br>
Sejour et demour<br>
En dous espoir dont mais n'iere<br>
Que tous siens, sans parsonniere.<br>
Or doint Diex que ne requiere<br>
Chose &agrave; li, de quoy j'aquiere<br>
Dolour ou tristour.</p>

<p>Et par ma foy, tres bien garderay,<br>
Qu'en li garder<br>
Honnourer<br>
Et loer<br>
Cuer, corps, pooir, scens, temps, vie et penser,<br>
Tant com vivray,<br>
Metteray,<br>
Qu'empris l'ay,<br>
Si que ja mais mon temps n'emploieray<br>
Qu'en desirer<br>
Et amer<br>
Sans fausser.<br>
Son bien, sa pais, s'onneur et son vis cler<br>
Aoureray,<br>
Serviray<br>
De cuer vray.</p>

<p>Et se Diex plaist, je sui telz et seray<br>
Que dementer,<br>
Souspirer<br>
Et plourer<br>
Ne me faurra, pour ce que senz cesser<br>
Obeyray<br>
Son corps gay<br>
Et feray<br>
Que, se je puis, par son gr&eacute; l'ameray.<br>
Plus demander<br>
Ne rouver<br>
N'esperer<br>
Ne vueil ne quier, pour ce qu', &agrave; droit parler,<br>
Plus ne vorray<br>
Ne querray,<br>
Quant ce aray.</p>

<p>Et se senz trichier,<br>
De fin cuer entier<br>
La ser et tieng chier,<br>
Doulz espoir me fait cuidier<br>
Que j'aray amie<br>
Qu'on ne puet prisier<br>
Assez n'esprisier;<br>
Et pour ce eslongier<br>
Ne vueil mon cuer n'estrangier<br>
De sa signourie.</p>

<p>Dont partir ne quier,<br>
Car, &agrave; droit jugier,<br>
On voit de legier<br>
Que hors sui de tout dangier,<br>
Ne melancolie<br>
Ne m'ose aprochier<br>
Pour joie empechier<br>
Ne je n'ay mestier<br>
De riens qu'on puist souhaidier.<br>
N'est ce bonne vie?</p>

<p>Pourroit on penser ne dire<br>
Ou eslire,<br>
Ymaginer ne descrire<br>
Vie de si grant deport<br>
Que je n'y truis courrous n'ire<br>
N'&agrave; redire<br>
Fors jouer, chanter et rire,<br>
Honneur et tres bon acort?</p>

<p>Dame &agrave; qui sui ligement,<br>
Vostre doulz viaire gent,<br>
A qui m'ottry,<br>
M'a d'esperence garny<br>
Si richement<br>
Que ne me puet nullement<br>
Mettre en oubly,<br>
Eins est en moy et je en li<br>
Parfaitement.</p>

<p>Et se servi longuement<br>
Vous ay, dame, et loyaument,<br>
Senz nul ottry,<br>
Se j'ay par vo gr&eacute; servi,<br>
Certeinnement,<br>
Mon service hautement<br>
M'avez mery<br>
Et mon desir acomply<br>
Tres doucement.</p>

<hr>

<h3>Discography</h3>

<ol>

<li><p><b><a href="../../cds/bay8671.htm">Bayard Musique 308 671 2</a> [CD]</b><br>
Voyage au c&oelig;ur du Moyen &Acirc;ge, Vol. 2<br>
Machaut: Lais de la Rose et de la Fonteinne<br>
Ensemble Obsidienne - Emmanuel Bonnardot<br>
Rec.: 2022</p></li>

<li><p><b><a href="../../cds/jln622.htm">Jecklin-Disco JD 0 622-2</a> [CD]</b><br>
Melpo<br>
Conrad Steinmann<br>
Rec.: 1988</p></li>

</ol>

<hr>

<p>Please see the Machaut index page for an introduction, discussion
of methodology, and notes on this project.</p>

<p>To <a href="../machaut.html">Machaut index page</a></p>

<p>To <a href="../../">Early Music FAQ</a></p>

<address>Pierre-F. Roberge</address>
<address>Todd M. McComb</address>
</body>
</html>
 contentType 9 text/html url 59 http://www.medieval.org:80/emfaq/composers/machaut/l15.html responseCode 3 200 