gcksnavcjksgpcvoyijcseyabicmiqtkiakcsojg length 4 6713 page 6713 <html>
<head>
<base href="http://www.medieval.org/emfaq/composers/machaut/l16.html">
<title>Machaut: Le Lay de Plour - II</title>
</head><body>
<h2>Machaut: Qui bien aimme &agrave; tart oublie (L22/16)</h2>

<p>Monophonic lai.</p>

<p>Sources: Machaut Manuscripts <i>A B C &amp; E</i></p>

<h3>Lyrics</h3>

<h4>Le Lay de Plour</h4>

<p>Qui bien aimme &agrave; tart oublie,<br>
Et cuers qui oublie &agrave; tart<br>
Ressamble le feu qui art,<br>
Qui de legier n'esteint mie;<br>
Aussi qui ha maladie,<br>
Qui plaist, envis se depart.<br>
En ce point, se Dieus me gart,<br>
Me tient Amours et maistrie.</p>

<p>Quar Plaisence si me lie<br>
Que ja mais l'amoureus dart<br>
N'iert hors trait, &agrave; tiers n'&agrave; quart,<br>
De mon cuer, quoy que nuls die;<br>
Car tant m'a fait compaignie<br>
Que c'est niant dou depart<br>
Ne que ja mais par nul art<br>
Soit sa pointure garie,</p>

<p>Qu'envis peut on desraciner<br>
Un grant arbre, sans demourer,<br>
De la racine<br>
Qu'on voit puis flourir et porter<br>
Et ses branches croistre et geter<br>
En brief termine.</p>

<p>Certes, einsi est il d'amer;<br>
Car quant mes cuers se vuet enter<br>
En amour fine,<br>
Envis puet s'amour oublier,<br>
Einsois ad&egrave;s par ramembrer<br>
A li s'encline.</p>

<p>Car l'iaue qui chiet desseure<br>
La racine qui demeure<br>
Fait renverdir et florir<br>
Et porter fruit;<br>
Tout einsi mes cuers qui pleure<br>
Parfondement &agrave; toute heure<br>
Acroistre mon souvenir<br>
Fait jour et nuit.</p>

<p>Et c'est ce qui me deveure,<br>
C'est ce qui mon vis espleure,<br>
C'est ce pour quoi je soupir;<br>
A ce me duit<br>
Vraie Amour, qui me court seure,<br>
Et Bont&eacute; que si saveure<br>
Qu'en moy ne puissent morir:<br>
Ce me destruit.</p>

<p>Raisons et Droiture,<br>
Plaisence et Nature<br>
Font par leur pooir<br>
Toute creature<br>
De volent&eacute; pure<br>
Tendre &agrave; mieus valoir.</p>

<p>Et je m'asse&uuml;re<br>
Que, tant com je dure,<br>
Ne porray veoir<br>
Amour si se&uuml;re,<br>
Bont&eacute; si me&uuml;re<br>
Na tant de savoir.</p>

<p>Aussi voit en clerement<br>
Que li cuer qui loyaument<br>
Et sans folour<br>
Aimment de tres fine amour<br>
Cuident souvent<br>
Qu'en milleur et en plus gent<br>
Aient sejour,<br>
Car plaisence et sa vigour<br>
Ce leur aprent.</p>

<p>Or say je certeinnement<br>
Que mienne estoit ligement<br>
La droite flour<br>
De ceaus qui ont plus d'onnour,<br>
Quar toute gent<br>
Disoient communement,<br>
Et le millour,<br>
Qu'il avoit toute valour<br>
Entierement.</p>

<p>Et quant si bon me millour ne plus cointe<br>
N'est, ne si bel ne d'onneur si acointe,<br>
A droit jugier,<br>
Mervillier<br>
Ne se doit<br>
Nulz, se ne vueil par l'amoureuse pointe<br>
Nouvellement d'autre amour estre pointe.<br>
Pour ce changier<br>
Ne me quier;<br>
Et j'ay droit.</p>

<p>Qu'en mon cuer est si tres ferme et si jointe<br>
L'amour de li qu'estre n'en puet dejointe,<br>
Car cuer entier<br>
Qui trichier<br>
Ne saroit<br>
Par souvenir vuet que dou tout m'apointe,<br>
Si qu'autre amour n'entrepreingne n'acointe,<br>
Qu'autre acointier<br>
Empirer<br>
Me feroit.</p>

<p>Dont le bon recort<br>
Qui de li recort<br>
Fait qu'&agrave; ce m'acort<br>
Que ja ne soie en acort<br>
D'avoir autre amy;<br>
Mais en desconfort,<br>
Sans nul reconfort,<br>
De tout mon effort<br>
Vueil pleindre et plourer sa mort<br>
En disant einsi.</p>

<p>&quot;Amis, mi confort,<br>
Mi joieus deport,<br>
Ma pais, mi ressort<br>
Et tuit mi amoureus sort<br>
Estoient en ty.<br>
Or ay un remort<br>
De toy, qui me mort<br>
Et point si tres fort<br>
Qu'o toy sont tuit mi bien mort<br>
Et ensevely.</p>

<p>Dous amis, tant fort me dueil,<br>
Tant te plaint,<br>
Tant te complaint<br>
Le cuer de moy,<br>
Tant ay grief que, par ma foy,<br>
Tout mal recueil;<br>
Dont mi oueil<br>
Que souvent mueil<br>
Et cuer estreint,<br>
Viaire pali et taint,<br>
Garni d'effroy<br>
Et d'anoy,<br>
Sans esbanoy,<br>
Monstrent mon dueil.</p>

<p>Dous amis, seur ton sarcueil<br>
Sont mi plaint<br>
Et mi complaint;<br>
L&agrave; m'esbanoy<br>
Par pens&eacute;e, l&agrave; te voy<br>
Plus que ne sueil,<br>
L&agrave; me vueil,<br>
L&agrave; sont mi vueil,<br>
L&agrave; mes cuers maint.<br>
La Mort pri que l&agrave; me maint,<br>
Car l&agrave; m'ottroy,<br>
L&agrave;, ce croy,<br>
De la mort doy<br>
Passer le sueil.</p>

<p>L&agrave; souspire,<br>
L&agrave; s'a&iuml;re<br>
Mes cuers qui tant a martyre<br>
Et de mortel peinne<br>
Et tant d'ire<br>
Qu', &agrave; voir dire,<br>
Son mal ne porroit descrire<br>
Creature humeinne.</p>

<p>L&agrave; s'empire,<br>
Tire &agrave; tire,<br>
L&agrave; ne fait que fondre et frire,<br>
L&agrave; son dueil demeinne,<br>
L&agrave; sans rire<br>
Se martire,<br>
L&agrave; se mourdrist, l&agrave; desire<br>
Qu'il ait mort procheinne.</p>

<p>Dous amis, tant ay grevence,<br>
Tant ay grief souffrance,<br>
Tant ay dueil tant ay pesence,<br>
Quant ja mais ne te verray,<br>
Que doleur me point et lance<br>
De si mortel lance<br>
Au cuer qu'en desesperence<br>
Pour toy mes jours fineray.</p>

<p>En toy estoit m'esperence<br>
Toute et ma fiance,<br>
Ma joie, ma soustenance.<br>
Lassette! or perdre les ay.<br>
Bien pert &agrave; ma contenence<br>
Et &agrave; ma loquence,<br>
Car maniere ne puissance<br>
N'ay; tant me dueil et esmay.</p>

<p>A cuer pensis<br>
Regret et devis<br>
Ton haut pris<br>
Que tant pris;<br>
Einsi le convient.<br>
Et vis &agrave; vis<br>
Te voy, ce m'est vis,<br>
Dous amis,<br>
Et toudis<br>
De toy me souvient.</p>

<p>Mes esperis<br>
Et mes paradis<br>
Estient mis<br>
Et assis<br>
Et toy; s'apartient<br>
Que soit fenis<br>
Mes cuers et peris,<br>
Qu'est chetis<br>
Et remis,<br>
Quant vie ne le tient.</p>

<p>Amis, je fusse moult lie,<br>
S'e&uuml;sses cuer plus couart:<br>
Mieus vausist &agrave; mon esgart<br>
Que volent&eacute; si hardie.<br>
Mais honneur, chevalrie<br>
Et tes renons qui s'espart<br>
Par le monde en mainte part<br>
Ont fait de nous departie.</p>

<p>Ta mort tant me contralie<br>
Et tant de maus me repart,<br>
Amis, que li cuers me part.<br>
Mais einsois que je devie,<br>
Humblement mes cuers supplie<br>
Au vray Dieu qui nous regart<br>
De si amoureuse regart<br>
Qu'en livre soiens de vie.&quot;</p>

<hr>

<h3>Discography</h3>

<ol>

<li><p><b><a href="../../cds/op1-171.htm">Opus 111 30-171</a></b><br>
Machaut: Ay mi! - Lais et virelais<br>
Emmanuel Bonnardot<br>
Rec.: 1996</p></li>

</ol>

<hr>

<p>Please see the Machaut index page for an introduction, discussion
of methodology, and notes on this project.</p>

<p>To <a href="../machaut.html">Machaut index page</a></p>

<p>To <a href="../../">Early Music FAQ</a></p>

<address>Pierre-F. Roberge</address>
<address>Todd M. McComb</address>
</body>
</html>
 contentType 9 text/html url 59 http://www.medieval.org:80/emfaq/composers/machaut/l16.html responseCode 3 200 