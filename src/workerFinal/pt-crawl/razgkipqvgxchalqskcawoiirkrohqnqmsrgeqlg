razgkipqvgxchalqskcawoiirkrohqnqmsrgeqlg length 4 7517 page 7517 <html>
<head>
<base href="http://www.medieval.org/emfaq/composers/machaut/l17.html">
<title>Machaut: Un Lay de Consolation</title>
</head><body>
<h2>Machaut: Pour ce que plus proprement (L23/17)</h2>

<p>Two-voice lai (combining alternate halves of each stanza).</p>

<p>Sources: Machaut Manuscripts <i>E</i></p>

<h3>Lyrics</h3>

<h4>Un Lay de Consolation</h4>

<p>Pour ce que plus proprement<br>
Chascuns de son sentement<br>
Parle que d'autrui pens&eacute;e,<br>
Je de ce que mon cuer sent<br>
Vueil faire amoureusement<br>
Un lay, Amours, si vous agr&eacute;e.</p>

<p>Et se ce fai rudement,<br>
De vous gracieusement<br>
M'en soit l'euvre pardonn&eacute;e,<br>
Ma dame, si vraiement<br>
Que mes cuers est ligement<br>
Tous vostres sanz demour&eacute;e.</p>

<p>Je fui, ma dame de pris,<br>
Sanz mespris,<br>
En qui tout bien est compris,<br>
Par vo tres douce maniere<br>
De vous bien amer espris<br>
Et souspris,<br>
Si qu'encore sui tout pris,<br>
Quant je voy vo lie chiere.</p>

<p>Si ne doi estre repris,<br>
Se j'empris<br>
A vous amer, que je pris,<br>
Quar Amours fine et entiere<br>
Le m'a enjoint et apris;<br>
S'est mes pris,<br>
Que ne m'ai&eacute;s en despris,<br>
Ma tres doulce dame chiere.</p>

<p>Et quant je me senti &agrave; ce men&eacute;,<br>
Par le pooir d'Amours qui tous cuers vaint,<br>
Que mi penser furent tout orden&eacute;<br>
En vous, ma dame, en qui tous mes corps maint,</p>

<p>Je, confians de vostre humilit&eacute;,<br>
D'ardant desir fort espris et contraint,<br>
A vous servir de bonne volent&eacute;<br>
M'offri, dame, moult de paour attaint.</p>

<p>Et vous, ma dame honnor&eacute;e,<br>
De franchise enlumin&eacute;e,<br>
D'humilit&eacute; renomm&eacute;e<br>
Et de toute honnour par&eacute;e,<br>
Disant grant mercis<br>
De maniere asse&uuml;r&eacute;e,<br>
Par semblant enamour&eacute;e,<br>
Si fistes estre doubl&eacute;e<br>
L'ardour est renouvel&eacute;e,<br>
O&ugrave; j'estoie mis.</p>

<p>Dont ma coulour fu mu&eacute;e<br>
Et ma vigour tresal&eacute;e,<br>
Comme se chose fac&eacute;e<br>
M'e&uuml;st troubl&eacute; &agrave; journ&eacute;e<br>
Tous mes espris.<br>
Helas! doulce desir&eacute;e,<br>
Gaires... aprest&eacute;e<br>
Attainte ne appris&eacute;e<br>
De la peine &agrave; moy donn&eacute;e<br>
Pour vostre doulz vis.</p>

<p>Ainsi departant,<br>
Ma dame vaillant,<br>
Fui de vous; maiz tant<br>
Me senti engrant<br>
De vers vous retraire<br>
Que tous jours present<br>
Estoie et tendant<br>
A vo doulz semblant<br>
Et gent corps plaisant,<br>
Pour y retour faire.</p>

<p>Si me mis avant<br>
Par maintes fois, quant<br>
Vers vous esbatant,<br>
Juant et bourdant,<br>
On se pouoit traire,<br>
La doul&ccedil;our si grant<br>
Estoie sentant<br>
En vous regardant<br>
Que mieux n'en vivant<br>
Ne me pe&uuml;st plaire.</p>

<p>Et ce m'a tenu en joie<br>
Si grande que ne vouloie<br>
Greignour bien ne ne queroie<br>
Que la dou&ccedil;our o&ugrave; j'estoie,<br>
En trestout me delitoie<br>
Et sanz grevance faisoie<br>
Tout ce que de cuer pensoie<br>
Comment n'y failloie.</p>

<p>Quant aucune part aloie,<br>
Si tres legiers me sentoie<br>
Que a mon avis je voloie;<br>
Et ainsi mon temps passoie,<br>
Ne nul courroux ne tenoie,<br>
Puis qu'&agrave; penser m'atournoie<br>
A vous doulce, simple et coie,<br>
A cui tous mes cuers s'ottroie.</p>

<p>Helas! celle douce vie,<br>
Renvoisie<br>
Et jolie,<br>
M'a pou tenu compaignie,<br>
Dont je me dueil fort.<br>
Par malvaise genglerie,<br>
Par envie<br>
Commencie,<br>
Diex Malebouche maldie<br>
Et dont elle a port!</p>

<p>Quar la perverse pourrie,<br>
Ennemie<br>
Renoiie,<br>
Defait contre moy partie<br>
Et me greve &agrave; tort<br>
Tant que jour, nuit ne demie<br>
N'est partie<br>
Ne faillie<br>
Ma doulour ne amenrie<br>
Dont j'ay pis que mort.</p>

<p>Quar ce que j'ay plus doubt&eacute; que mourir<br>
M'est avenu; bien doy l'eure ha&iuml;r.<br>
C'est qu'il me faut, et par force, abstenir<br>
D'aler parler et aussi d'envoier<br>
Vers ma dame que j'aim, craing et desir<br>
Plus que chose que Dieux ait fait venir.<br>
Helas! comment pourraie je ce souffrir?<br>
Je le s&ccedil;ay, se Dieux me vueille aider.</p>

<p>Si n'en pe&uuml;st qu'&agrave; moy seul mesvenir,<br>
Je fusse tous conseill&eacute;s de choisir;<br>
Maiz ma dame en pourroit grant mal sentir<br>
Et sanz raison son o&iuml;r reprochier,<br>
Et ce mes cuers ne pourroit consentir.<br>
Ainsi me doint Amours de li jo&iuml;r,<br>
Qu'onques vers lui n'oi cuer fait ne desir<br>
Ne pens&eacute;e pour s'onnour empirier.</p>

<p>Et elle est, &agrave; dire voir,<br>
Pleinne de si grant savoir<br>
Et si bien vuet son devoir<br>
Faire leur elle est tenue<br>
Qu'on ne lui pourroit mouvoir<br>
A mal ne li decevoir;<br>
Tant est pour tout parcevoir<br>
Sage et de bien pourve&uuml;e.</p>

<p>Chascun scet bel recevoir<br>
Dont sa bont&eacute; apparoir<br>
Se fait et ramentevoir<br>
Tant que bien est congne&uuml;e.<br>
Dont je me doy bien doloir<br>
Et avoir cuer triste et noir,<br>
Quant de si plaisant miroer<br>
M'est couverte la ve&uuml;e.</p>

<p>Je ne s&ccedil;ay<br>
Que verray,<br>
O&ugrave; iray<br>
Ne que devenray.<br>
Mais, comment qu'il aille,<br>
Et Ameray,<br>
Serviray,<br>
Cremiray<br>
Et obeiray<br>
Ma dame sanz faille.</p>

<p>Pour esmay,<br>
Se je l'ay,<br>
Et maltray<br>
Je ne laisseray<br>
Bon grain pour le paille,<br>
Ains aray<br>
Cuer tres vray<br>
Et feray<br>
Ce que deveray,<br>
Et vaille que vaille.</p>

<p>Ma tres doulce dame excellente,<br>
Pour ce que vo loyaux cuer sente<br>
Et sache le bien et dolour<br>
Que bonne Amours en mon cuer sente<br>
Pour vous, que on doit dire vraie ente<br>
De tout bien et de toute honnour.</p>

<p>En ce lay faire ay mis m'entente<br>
Et compris, sans ce que je mente,<br>
Ma vie, attains de vostre amour.<br>
Si veulli&eacute;s, s'on le vous presente,<br>
A l'o&iuml;r lire estre presente<br>
Et ne le ten&eacute;s &agrave; labour.</p>

<p>&quot;Amis, tieng certainnement<br>
Qu'il me desplaist grandement<br>
De la peinne &agrave; toy livr&eacute;e;<br>
Maiz il faut souffrir souvent<br>
La choze qui bonnement<br>
Tost ne puet estre amend&eacute;e.</p>

<p>Vif en espoir liement<br>
Et serf Amours loialment,<br>
Quar toudis n'ara dur&eacute;e<br>
Chis temps, et aucunement<br>
Verras que pour toy briefment<br>
Sera joie recouvr&eacute;e.&quot;</p>

<hr>

<h3>Discography</h3>

<ol>

<p><b><a href="../../cds/dec4676.htm">Decca 4854676</a> [CDx14]</b><br>
Complete Decca Recordings<br>
The Medieval Ensemble of London<br>    
Rel.: 2023</p>

<li><p><b><a href="../../cds/lay46852.htm">&Eacute;ditions du Layeur ISBN 2-911468-52-X</a> [Book + CD]</b><br>
Lais Bretons<br>
Aux origines de la po&eacute;sie chant&eacute;e m&eacute;di&eacute;vale<br>
G&eacute;rard Lomenec'h &amp; Agn&egrave;s Brosset<br>
Rec.: 2000 or prior</p></li>

<li><p><b><a href="../../cds/hyp68134.htm">Hyperion 68134</a></b><br>
Machaut: Sovereign Beauty<br>
Orlando Consort<br>
Rec.: 2015</p></li>

<li><p><b><a href="../../cds/lol705.htm">L'Oiseau-lyre DSDL 705</a>
[LP]</b><br>
Guillaume de Machaut - Le Lay de la Fonteinne &amp; Un Lay de
Consolation<br>
The Medieval Ensemble of London - Peter &amp; Timothy Davies, dirs.<br>
Rec.: 1983 or prior</p></li>

</ol>

<hr>

<p>Please see the Machaut index page for an introduction, discussion
of methodology, and notes on this project.</p>

<p>To <a href="../machaut.html">Machaut index page</a></p>

<p>To <a href="../../">Early Music FAQ</a></p>

<address>Pierre-F. Roberge</address>
<address>Todd M. McComb</address>
</body>
</html>
 contentType 9 text/html url 59 http://www.medieval.org:80/emfaq/composers/machaut/l17.html responseCode 3 200 