esveckeaqqbatmbcvozmbegkxqcgfejmzaimuabg length 6 168376 page 168376 <!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
	<meta http-equiv="Content-Type" content="text/html; charset=utf-8">
	<title>Diogenis Laertius 1</title>
	<meta name="Description" content="">
	<meta name="Keywords" content="">
   <meta http-equiv="author" content="The Little Sailing">
	<link rel="StyleSheet" type="text/css" href="dl.css">
</head>

<body>

<p class=b>[<a href="dl.html">περιεχόμενα</a>]</p>
<h3>Διογένης Λαέρτιος</h3>
<h2>Βίοι καὶ γνῶμαι τῶν ἐν φιλοσοφίᾳ εὐδοκιμησάντων</h2>
<p align="center">[ed. H S Long, Oxford 1964]</p>
<h3>Βιβλίον Α'</h3>

<div align="center">
<table cellpadding="20" border=0><tr valign=baseline><td> <!-- bgcolor="silver" -->

<table cellpadding=0 cellspacing=0>
<tr valign=baseline><td>1</td><td><p class=f>Τὸ τῆς φιλοσοφίας ἔργον ἔνιοί φασιν ἀπὸ βαρβάρων ἄρξαι.<br>
γεγενῆσθαι γὰρ παρὰ μὲν Πέρσαις Μάγους, παρὰ δὲ Βαβυλωνίοις<br>
ἢ Ἀσσυρίοις Χαλδαίους, καὶ γυμνοσοφιστὰς παρ' Ἰνδοῖς, παρά<br>
τε Κελτοῖς καὶ Γαλάταις τοὺς καλουμένους Δρυΐδας καὶ Σεμνο-<br>
θέους, καθά φησιν Ἀριστοτέλης ἐν τῷ Μαγικῷ (Rose 35) καὶ<br>
Σωτίων ἐν τῷ εἰκοστῷ τρίτῳ τῆς Διαδοχῆς. Φοίνικά τε γενέσθαι<br>
Ὦχον, καὶ Θρᾷκα Ζάμολξιν, καὶ Λίβυν Ἄτλαντα.<br>
<p class=f>Αἰγύπτιοι μὲν γὰρ Νείλου γενέσθαι παῖδα Ἥφαιστον, ὃν<br>
ἄρξαι φιλοσοφίας, ἧς τοὺς προεστῶτας ἱερέας εἶναι καὶ προφήτας.<br></td></tr>
<tr valign=baseline><td>2</td><td>ἀπὸ δὲ τούτου εἰς Ἀλέξανδρον τὸν Μακεδόνα ἐτῶν εἶναι μυριάδας<br>
τέσσαρας καὶ ὀκτακισχίλια ὀκτακόσια ἑξήκοντα τρία· ἐν οἷς<br>
ἡλίου μὲν ἐκλείψεις γενέσθαι τριακοσίας ἑβδομήκοντα τρεῖς,<br>
σελήνης δὲ ὀκτακοσίας τριάκοντα δύο.<br>
&nbsp;&nbsp;&nbsp;Ἀπὸ δὲ τῶν Μάγων, ὧν ἄρξαι Ζωροάστρην τὸν Πέρσην,<br>
Ἑρμόδωρος μὲν ὁ Πλατωνικὸς ἐν τῷ Περὶ μαθημάτων (Zeller<br>
p. 18) φησὶν εἰς τὴν Τροίας ἅλωσιν ἔτη γεγονέναι πεντακισχίλια·<br>
Ξάνθος δὲ ὁ Λυδὸς (FGrH 765 F 32) εἰς τὴν Ξέρξου διάβασιν<br>
ἀπὸ τοῦ Ζωροάστρου ἑξακισχίλιά φησι, καὶ μετ' αὐτὸν γεγονέναι<br>
πολλούς τινας Μάγους κατὰ διαδοχήν, Ὀστάνας καὶ Ἀστραμ-<br>
ψύχους καὶ Γωβρύας καὶ Παζάτας, μέχρι τῆς τῶν Περσῶν ὑπ'<br>
Ἀλεξάνδρου καταλύσεως.<br></td></tr>
<tr valign=baseline><td>3</td><td><p class=f>Λανθάνουσι δ' αὑτοὺς τὰ τῶν Ἑλλήνων κατορθώματα, ἀφ'<br>
ὧν μὴ ὅτι γε φιλοσοφία, ἀλλὰ καὶ γένος ἀνθρώπων ἦρξε, βαρ-<br>
βάροις προσάπτοντες. ἰδοὺ γοῦν παρὰ μὲν Ἀθηναίοις γέγονε<br>
Μουσαῖος, παρὰ δὲ Θηβαίοις Λίνος. καὶ τὸν μὲν Εὐμόλπου<br>
παῖδά φασι, ποιῆσαι δὲ Θεογονίαν καὶ Σφαῖραν πρῶτον· φάναι<br>
τε ἐξ ἑνὸς τὰ πάντα γίνεσθαι καὶ εἰς ταὐτὸν ἀναλύεσθαι. τοῦτον<br>
τελευτῆσαι Φαληροῖ, καὶ αὐτῷ ἐπιγεγράφθαι τόδε τὸ ἐλεγεῖον<br>
(A. Pal. vii. 615)·<br>
<p class=m9>Εὐμόλπου φίλον υἱὸν ἔχει τὸ Φαληρικὸν οὖδας,</p>
<p class=m12>Μουσαῖον, φθίμενον σῶμ', ὑπὸ τῷδε τάφῳ.</p>
ἀπὸ δὲ τοῦ πατρὸς τοῦ Μουσαίου καὶ Εὐμολπίδαι καλοῦνται παρ'<br>
Ἀθηναίοις.<br></td></tr>
<tr valign=baseline><td>4</td><td><p class=f>Τὸν δὲ Λίνον παῖδα εἶναι Ἑρμοῦ καὶ Μούσης Οὐρανίας·<br>
ποιῆσαι δὲ κοσμογονίαν, ἡλίου καὶ σελήνης πορείαν, καὶ ζῴων<br>
καὶ καρπῶν γενέσεις. τούτῳ ἀρχὴ τῶν ποιημάτων ἥδε·<br>
<p class=m6>ἦν ποτέ τοι χρόνος οὗτος, ἐν ᾧ ἅμα πάντ' ἐπεφύκει.</p>
ὅθεν λαβὼν Ἀναξαγόρας πάντα ἔφη χρήματα γεγονέναι ὁμοῦ,<br>
νοῦν δὲ ἐλθόντα αὐτὰ διακοσμῆσαι. τὸν δὲ Λίνον τελευτῆσαι ἐν<br>
Εὐβοίᾳ τοξευθέντα ὑπ' Ἀπόλλωνος, καὶ αὐτῷ ἐπιγεγράφθαι (A.<br>
Pal. vii. 616)·<br>
<p class=m12>ὧδε Λίνον Θηβαῖον ἐδέξατο γαῖα θανόντα,</p>
<p class=m12>Μούσης Οὐρανίης υἱὸν ἐϋστεφάνου.</p>
καὶ ὧδε μὲν ἀφ' Ἑλλήνων ἦρξε φιλοσοφία, ἧς καὶ αὐτὸ τὸ ὄνομα<br>
τὴν βάρβαρον ἀπέστραπται προσηγορίαν.<br></td></tr>
<tr valign=baseline><td>5</td><td><p class=f>Οἱ δὲ τὴν εὕρεσιν διδόντες ἐκείνοις παράγουσι καὶ Ὀρφέα<br>
τὸν Θρᾷκα, λέγοντες φιλόσοφον γεγονέναι καὶ εἶναι ἀρχαιότατον.<br>
ἐγὼ δέ, εἰ τὸν περὶ θεῶν ἐξαγορεύσαντα τοιαῦτα χρὴ φιλόσοφον<br>
καλεῖν οὐκ οἶδα, &lt;οὐδὲ&gt; τίνα δεῖ προσαγορεύειν τὸν πᾶν τὸ<br>
ἀνθρώπειον πάθος ἀφειδοῦντα τοῖς θεοῖς προστρῖψαι, καὶ τὰ<br>
σπανίως ὑπό τινων ἀνθρώπων αἰσχρουργούμενα τῷ τῆς φωνῆς<br>
ὀργάνῳ. τοῦτον δὲ ὁ μὲν μῦθος ὑπὸ γυναικῶν ἀπολέσθαι φησί·<br>
τὸ δ' ἐν Δίῳ τῆς Μακεδονίας ἐπίγραμμα, κεραυνωθῆναι αὐτόν,<br>
λέγον οὕτως (A. Pal. vii. 617)·<br>
<p class=m6>Θρήϊκα χρυσολύρην τῇδ' Ὀρφέα Μοῦσαι ἔθαψαν,</p>
<p class=m9>ὃν κτάνεν ὑψιμέδων Ζεὺς ψολόεντι βέλει.</p></td></tr>
<tr valign=baseline><td>6</td><td><p class=f>Οἱ δὲ φάσκοντες ἀπὸ βαρβάρων ἄρξαι φιλοσοφίαν καὶ τὸν<br>
τρόπον παρ' ἑκάστοις αὐτῆς ἐκτίθενται· καί φασι τοὺς μὲν<br>
γυμνοσοφιστὰς καὶ Δρυΐδας αἰνιγματωδῶς ἀποφθεγγομένους<br>
φιλοσοφῆσαι, σέβειν θεοὺς καὶ μηδὲν κακὸν δρᾶν καὶ ἀνδρείαν<br>
ἀσκεῖν. τοὺς γοῦν γυμνοσοφιστὰς καὶ θανάτου καταφρονεῖν φησι<br>
Κλείταρχος ἐν τῇ δωδεκάτῃ (FGrH 137 F 6)· τοὺς δὲ Χαλδαίους<br>
περὶ ἀστρονομίαν καὶ πρόρρησιν ἀσχολεῖσθαι· τοὺς δὲ Μάγους<br>
περί τε θεραπείας θεῶν διατρίβειν καὶ θυσίας καὶ εὐχάς, ὡς<br>
αὐτοὺς μόνους ἀκουομένους. ἀποφαίνεσθαί τε περὶ οὐσίας θεῶν<br>
καὶ γενέσεως, οὓς καὶ πῦρ εἶναι καὶ γῆν καὶ ὕδωρ· τῶν δὲ ξοάνων<br>
καταγινώσκειν, καὶ μάλιστα τῶν λεγόντων ἄρρενας εἶναι θεοὺς<br></td></tr>
<tr valign=baseline><td>7</td><td>καὶ θηλείας. περί τε δικαιοσύνης λόγους ποιεῖσθαι, καὶ ἀνόσιον<br>
ἡγεῖσθαι πυρὶ θάπτειν· καὶ ὅσιον νομίζειν μητρὶ ἢ θυγατρὶ<br>
μίγνυσθαι, ὡς ἐν τῷ εἰκοστῷ τρίτῳ φησὶν ὁ Σωτίων· ἀσκεῖν τε<br>
μαντικὴν καὶ πρόρρησιν, καὶ θεοὺς αὑτοῖς ἐμφανίζεσθαι λέγοντας.<br>
ἀλλὰ καὶ εἰδώλων πλήρη εἶναι τὸν ἀέρα, κατ' ἀπόρροιαν ὑπ'<br>
ἀναθυμιάσεως εἰσκρινομένων ταῖς ὄψεσι τῶν ὀξυδερκῶν· προ-<br>
κοσμήματά τε καὶ χρυσοφορίας ἀπαγορεύειν. τούτων δὲ ἐσθὴς<br>
μὲν λευκή, στιβὰς δὲ εὐνή, καὶ λάχανον τροφὴ τυρός τε καὶ ἄρτος<br>
εὐτελής, καὶ κάλαμος ἡ βακτηρία, ᾧ κεντοῦντες, φασί, τοῦ τυροῦ<br>
ἀνῃροῦντο καὶ ἀπήσθιον.<br></td></tr>
<tr valign=baseline><td>8</td><td><p class=f>Τὴν δὲ γοητικὴν μαγείαν οὐδ' ἔγνωσαν, φησὶν Ἀριστοτέλης<br>
ἐν τῷ Μαγικῷ (Rose 36) καὶ Δείνων ἐν τῇ πέμπτῃ τῶν Ἱστοριῶν<br>
(FGrH 690 F 5)· ὃς καὶ μεθερμηνευόμενόν φησι τὸν Ζωροάστρην<br>
ἀστροθύτην εἶναι· φησὶ δὲ τοῦτο καὶ ὁ Ἑρμόδωρος (Zeller p. 18).<br>
Ἀριστοτέλης δ' ἐν πρώτῳ Περὶ φιλοσοφίας (Rose 6) καὶ πρεσβυ-<br>
τέρους εἶναι τῶν Αἰγυπτίων· καὶ δύο κατ' αὐτοὺς εἶναι ἀρχάς,<br>
ἀγαθὸν δαίμονα καὶ κακὸν δαίμονα· καὶ τῷ μὲν ὄνομα εἶναι Ζεὺς<br>
καὶ Ὠρομάσδης, τῷ δὲ Ἅιδης καὶ Ἀρειμάνιος. φησὶ δὲ τοῦτο καὶ<br>
Ἕρμιππος ἐν τῷ πρώτῳ Περὶ μάγων (FHG iii. 53) καὶ Εὔδοξος<br>
ἐν τῇ Περιόδῳ (Brandes fg. 38) καὶ Θεόπομπος ἐν τῇ ὀγδόῃ τῶν<br></td></tr>
<tr valign=baseline><td>9</td><td>Φιλιππικῶν (FGrH 115 F 64)· ὃς καὶ ἀναβιώσεσθαι κατὰ τοὺς<br>
Μάγους φησὶ τοὺς ἀνθρώπους καὶ ἔσεσθαι ἀθανάτους, καὶ τὰ ὄντα<br>
ταῖς αὐτῶν ἐπικλήσεσι διαμενεῖν. ταῦτα δὲ καὶ Εὔδημος ὁ<br>
Ῥόδιος ἱστορεῖ (Wehrli viii, fg. 89). Ἑκαταῖος δὲ καὶ γενητοὺς τοὺς<br>
θεοὺς εἶναι κατ' αὐτούς (FGrH 264 F 3). Κλέαρχος δὲ ὁ Σολεὺς<br>
ἐν τῷ Περὶ παιδείας (Wehrli iii, fg. 13) καὶ τοὺς γυμνοσοφιστὰς<br>
ἀπογόνους εἶναι τῶν Μάγων φησίν· ἔνιοι δὲ καὶ τοὺς Ἰουδαίους<br>
ἐκ τούτων εἶναι. πρὸς τούτοις καταγινώσκουσιν Ἡροδότου οἱ<br>
τὰ περὶ Μάγων γράψαντες· μὴ γὰρ ἂν εἰς τὸν ἥλιον βέλη Ξέρξην<br>
ἀκοντίσαι, μηδ' εἰς τὴν θάλασσαν πέδας καθεῖναι, θεοὺς ὑπὸ τῶν<br>
Μάγων παραδεδομένους. τὰ μέντοι ἀγάλματα εἰκότως καθαιρεῖν.<br></td></tr>
<tr valign=baseline><td>10</td><td><p class=f>Τὴν δὲ τῶν Αἰγυπτίων φιλοσοφίαν εἶναι τοιαύτην περί τε<br>
θεῶν καὶ ὑπὲρ δικαιοσύνης. φάσκειν τε ἀρχὴν μὲν εἶναι τὴν ὕλην,<br>
εἶτα τὰ τέσσαρα στοιχεῖα ἐξ αὐτῆς διακριθῆναι, καὶ ζῷά τινα<br>
ἀποτελεσθῆναι. θεοὺς δ' εἶναι ἥλιον καὶ σελήνην, τὸν μὲν Ὄσιριν,<br>
τὴν δ' Ἶσιν καλουμένην· αἰνίττεσθαί τε αὐτοὺς διά τε κανθάρου<br>
καὶ δράκοντος καὶ ἱέρακος καὶ ἄλλων, ὥς φησι Μανέθως ἐν τῇ<br>
Τῶν φυσικῶν ἐπιτομῇ (FGrH 609 F 17) καὶ Ἑκαταῖος ἐν τῇ<br>
πρώτῃ Περὶ τῆς τῶν Αἰγυπτίων φιλοσοφίας (FGrH 264 F 1).<br>
κατασκευάζειν δὲ ἀγάλματα καὶ τεμένη τῷ μὴ εἰδέναι τὴν τοῦ<br></td></tr>
<tr valign=baseline><td>11</td><td>θεοῦ μορφήν. τὸν κόσμον γενητὸν καὶ φθαρτὸν καὶ σφαιροειδῆ·<br>
τοὺς ἀστέρας πῦρ εἶναι, καὶ τῇ τούτων κράσει τὰ ἐπὶ γῆς<br>
γίνεσθαι· σελήνην ἐκλείπειν εἰς τὸ σκίασμα τῆς γῆς ἐμπίπτουσαν·<br>
τὴν ψυχὴν καὶ ἐπιδιαμένειν καὶ μετεμβαίνειν· ὑετοὺς κατὰ ἀέρος<br>
τροπὴν ἀποτελεῖσθαι· τά τε ἄλλα φυσιολογεῖν, ὡς Ἑκαταῖός τε<br>
καὶ Ἀρισταγόρας (FGrH 608 F 5) ἱστοροῦσιν. ἔθεσαν δὲ καὶ<br>
νόμους ὑπὲρ δικαιοσύνης, οὓς εἰς Ἑρμῆν ἀνήνεγκαν· καὶ τὰ<br>
εὔχρηστα τῶν ζῴων θεοὺς ἐδόξαζον. λέγουσι δὲ καὶ ὡς αὐτοὶ<br>
γεωμετρίαν τε καὶ ἀστρολογίαν καὶ ἀριθμητικὴν ἀνεῦρον. καὶ<br>
τὰ μὲν περὶ τῆς εὑρέσεως ὧδε ἔχει.<br></td></tr>
<tr valign=baseline><td>12</td><td><p class=f>Φιλοσοφίαν δὲ πρῶτος ὠνόμασε Πυθαγόρας καὶ ἑαυτὸν φιλόσο-<br>
φον, ἐν Σικυῶνι διαλεγόμενος Λέοντι τῷ Σικυωνίων τυράννῳ ἢ<br>
Φλιασίων, καθά φησιν Ἡρακλείδης ὁ Ποντικὸς ἐν τῇ Περὶ τῆς<br>
ἄπνου (Wehrli vii, fg. 87)· μηδένα γὰρ εἶναι σοφὸν [ἄνθρωπον]<br>
ἀλλ' ἢ θεόν. θᾶττον δὲ ἐκαλεῖτο σοφία, καὶ σοφὸς ὁ ταύτην<br>
ἐπαγγελλόμενος, ὃς εἴη ἂν κατ' ἀκρότητα ψυχῆς ἀπηκριβωμένος,<br>
φιλόσοφος δὲ ὁ σοφίαν ἀσπαζόμενος. οἱ δὲ σοφοὶ καὶ σοφισταὶ<br>
ἐκαλοῦντο· καὶ οὐ μόνον, ἀλλὰ καὶ οἱ ποιηταὶ σοφισταί, καθὰ καὶ<br>
Κρατῖνος ἐν Ἀρχιλόχοις τοὺς περὶ Ὅμηρον καὶ Ἡσίοδον ἐπαινῶν<br>
οὕτως καλεῖ (Kock i. 12, fg. 2).<br></td></tr>
<tr valign=baseline><td>13</td><td><p class=f>Σοφοὶ δὲ ἐνομίζοντο οἵδε· Θαλῆς, Σόλων, Περίανδρος, Κλεό-<br>
βουλος, Χείλων, Βίας, Πιττακός. τούτοις προσαριθμοῦσιν Ἀνά-<br>
χαρσιν τὸν Σκύθην, Μύσωνα τὸν Χηνέα, Φερεκύδην τὸν Σύριον,<br>
Ἐπιμενίδην τὸν Κρῆτα· ἔνιοι δὲ καὶ Πεισίστρατον τὸν τύραννον.<br>
καὶ οἱ μὲν σοφοί.<br>
&nbsp;&nbsp;&nbsp;Φιλοσοφίας δὲ δύο γεγόνασιν ἀρχαί, ἥ τε ἀπὸ Ἀναξιμάνδρου<br>
καὶ ἡ ἀπὸ Πυθαγόρου· τοῦ μὲν Θαλοῦ διακηκοότος, Πυθαγόρου<br>
δὲ Φερεκύδης καθηγήσατο. καὶ ἐκαλεῖτο ἡ μὲν Ἰωνική, ὅτι<br>
Θαλῆς Ἴων ὤν, Μιλήσιος γάρ, καθηγήσατο Ἀναξιμάνδρου· ἡ<br>
δὲ Ἰταλικὴ ἀπὸ Πυθαγόρου, ὅτι τὰ πλεῖστα κατὰ τὴν Ἰταλίαν<br></td></tr>
<tr valign=baseline><td>14</td><td>ἐφιλοσόφησεν. καταλήγει δὲ ἡ μὲν εἰς Κλειτόμαχον καὶ Χρύσιπ-<br>
πον καὶ Θεόφραστον [ἡ Ἰωνική]· ἡ δὲ Ἰταλικὴ εἰς Ἐπίκουρον.<br>
Θαλοῦ μὲν γὰρ Ἀναξίμανδρος, οὗ Ἀναξιμένης, οὗ Ἀναξαγόρας,<br>
οὗ Ἀρχέλαος, οὗ Σωκράτης ὁ τὴν ἠθικὴν εἰσαγωγών· οὗ οἵ τε<br>
ἄλλοι Σωκρατικοὶ καὶ Πλάτων ὁ τὴν ἀρχαίαν Ἀκαδήμειαν<br>
συστησάμενος· οὗ Σπεύσιππος καὶ Ξενοκράτης, οὗ Πολέμων, οὗ<br>
Κράντωρ καὶ Κράτης, οὗ Ἀρκεσίλαος ὁ τὴν μέσην Ἀκαδήμειαν<br>
εἰσηγησάμενος· οὗ Λακύδης ὁ τὴν νέαν Ἀκαδήμειαν φιλοσοφήσας·<br>
οὗ Καρνεάδης, οὗ Κλειτόμαχος. καὶ ὧδε μὲν εἰς Κλειτόμαχον.<br></td></tr>
<tr valign=baseline><td>15</td><td><p class=f>Εἰς δὲ Χρύσιππον οὕτω καταλήγει· Σωκράτους Ἀντισθένης,<br>
οὗ Διογένης ὁ κύων, οὗ Κράτης ὁ Θηβαῖος, οὗ Ζήνων ὁ Κιτιεύς,<br>
οὗ Κλεάνθης, οὗ Χρύσιππος. εἰς δὲ Θεόφραστον οὕτως· Πλά-<br>
τωνος Ἀριστοτέλης, οὗ Θεόφραστος. καὶ ἡ μὲν Ἰωνικὴ τοῦτον<br>
καταλήγει τὸν τρόπον.<br>
&nbsp;&nbsp;&nbsp;Ἡ δὲ Ἰταλικὴ οὕτω· Φερεκύδους Πυθαγόρας, οὗ Τηλαύγης<br>
ὁ υἱός, οὗ Ξενοφάνης, οὗ Παρμενίδης, οὗ Ζήνων ὁ Ἐλεάτης,<br>
οὗ Λεύκιππος, οὗ Δημόκριτος, οὗ πολλοὶ μέν, ἐπ' ὀνόματος δὲ<br>
Ναυσιφάνης καὶ Ναυκύδης, ὧν Ἐπίκουρος.<br></td></tr>
<tr valign=baseline><td>16</td><td><p class=f>Τῶν δὲ φιλοσόφων οἱ μὲν γεγόνασι δογματικοί, οἱ δ' ἐφεκτικοί·<br>
δογματικοὶ μὲν ὅσοι περὶ τῶν πραγμάτων ἀποφαίνονται ὡς<br>
καταληπτῶν· ἐφεκτικοὶ δὲ ὅσοι ἐπέχουσι περὶ αὐτῶν ὡς ἀκατα-<br>
λήπτων. καὶ οἱ μὲν αὐτῶν κατέλιπον ὑπομνήματα, οἱ δ' ὅλως<br>
οὐ συνέγραψαν, ὥσπερ κατά τινας Σωκράτης, Στίλπων, Φίλιππος,<br>
Μενέδημος, Πύρρων, Θεόδωρος, Καρνεάδης, Βρύσων· κατά τινας<br>
Πυθαγόρας, Ἀρίστων ὁ Χῖος, πλὴν ἐπιστολῶν ὀλίγων· οἱ δὲ ἀνὰ<br>
ἓν σύγγραμμα· Μέλισσος, Παρμενίδης, Ἀναξαγόρας· πολλὰ δὲ<br>
Ζήνων, πλείω Ξενοφάνης, πλείω Δημόκριτος, πλείω Ἀριστοτέλης,<br>
πλείω Ἐπίκουρος, πλείω Χρύσιππος.<br></td></tr>
<tr valign=baseline><td>17</td><td><p class=f>Τῶν δὲ φιλοσόφων οἱ μὲν ἀπὸ πόλεων προσηγορεύθησαν, ὡς οἱ<br>
Ἠλιακοὶ καὶ Μεγαρικοὶ καὶ Ἐρετρικοὶ καὶ Κυρηναϊκοί· οἱ δὲ<br>
ἀπὸ τόπων, ὡς οἱ Ἀκαδημαϊκοὶ καὶ Στωϊκοί. καὶ ἀπὸ συμπτω-<br>
μάτων δέ, ὡς οἱ Περιπατητικοί, καὶ ἀπὸ σκωμμάτων, ὡς οἱ<br>
Κυνικοί· οἱ δὲ ἀπὸ διαθέσεων, ὡς οἱ Εὐδαιμονικοί· τινὲς ἀπὸ<br>
οἰήσεως, ὡς οἱ Φιλαλήθεις καὶ Ἐλεγκτικοὶ καὶ Ἀναλογητικοί·<br>
ἔνιοι δ' ἀπὸ τῶν διδασκάλων, ὡς οἱ Σωκρατικοὶ καὶ Ἐπικούρειοι,<br>
καὶ τὰ ὅμοια· καὶ οἱ μὲν ἀπὸ τῆς περὶ φύσιν πραγματείας φυσικοί·<br>
οἱ δ' ἀπὸ τῆς περὶ τὰ ἤθη σχολῆς ἠθικοί· διαλεκτικοὶ δὲ ὅσοι περὶ<br>
τὴν τῶν λόγων τερθρείαν καταγίνονται.<br></td></tr>
<tr valign=baseline><td>18</td><td><p class=f>Μέρη δὲ φιλοσοφίας τρία, φυσικόν, ἠθικόν, διαλεκτικόν· φυσι-<br>
κὸν μὲν τὸ περὶ κόσμου καὶ τῶν ἐν αὐτῷ· ἠθικὸν δὲ τὸ περὶ βίου<br>
καὶ τῶν πρὸς ἡμᾶς· διαλεκτικὸν δὲ τὸ ἀμφοτέρων τοὺς λόγους<br>
πρεσβεῦον. καὶ μέχρι μὲν Ἀρχελάου τὸ φυσικὸν ἦν εἶδος· ἀπὸ<br>
δὲ Σωκράτους, ὡς προείρηται, τὸ ἠθικόν· ἀπὸ δὲ Ζήνωνος τοῦ<br>
Ἐλεάτου, τὸ διαλεκτικόν. τοῦ δὲ ἠθικοῦ γεγόνασιν αἱρέσεις<br>
δέκα· Ἀκαδημαϊκή, Κυρηναϊκή, Ἠλιακή, Μεγαρική, Κυνική,<br>
Ἐρετρική, Διαλεκτική, Περιπατητική, Στωϊκή, Ἐπικούρειος.<br></td></tr>
<tr valign=baseline><td>19</td><td><p class=f>Ἀκαδημαϊκῆς μὲν οὖν τῆς ἀρχαίας προέστη Πλάτων, τῆς μέσης<br>
Ἀρκεσίλαος, τῆς νέας Λακύδης· Κυρηναϊκῆς Ἀρίστιππος ὁ Κυρη-<br>
ναῖος, Ἠλιακῆς Φαίδων ὁ Ἠλεῖος, Μεγαρικῆς Εὐκλείδης Μεγα-<br>
ρεύς, Κυνικῆς Ἀντισθένης Ἀθηναῖος, Ἐρετρικῆς Μενέδημος<br>
Ἐρετριεύς, Διαλεκτικῆς Κλειτόμαχος Καρχηδόνιος, Περιπατητι-<br>
κῆς Ἀριστοτέλης Σταγειρίτης, Στωϊκῆς Ζήνων Κιτιεύς· ἡ δὲ<br>
Ἐπικούρειος ἀπ' αὐτοῦ κέκληται Ἐπικούρου.<br>
&nbsp;&nbsp;&nbsp;Ἱππόβοτος δ' ἐν τῷ Περὶ αἱρέσεων ἐννέα φησὶν αἱρέσεις καὶ<br>
ἀγωγὰς εἶναι· πρώτην Μεγαρικήν, δευτέραν Ἐρετρικήν, τρίτην<br>
Κυρηναϊκήν, τετάρτην Ἐπικούρειον, πέμπτην Ἀννικέρειον, ἕκτην<br>
Θεοδώρειον, ἑβδόμην Ζηνώνειον τὴν καὶ Στωϊκήν, ὀγδόην Ἀκαδη-<br>
μαϊκὴν τὴν ἀρχαίαν, ἐνάτην Περιπατητικήν· οὔτε δὲ Κυνικήν,<br></td></tr>
<tr valign=baseline><td>20</td><td>οὔτε Ἠλιακήν, οὔτε Διαλεκτικήν. τὴν μὲν γὰρ Πυρρώνειον<br>
οὐδ' οἱ πλείους προσποιοῦνται διὰ τὴν ἀσάφειαν· ἔνιοι δὲ κατά<br>
τι μὲν αἵρεσιν εἶναί φασιν αὐτήν, κατά τι δὲ οὔ. δοκεῖ δὲ αἵρεσις<br>
εἶναι. αἵρεσιν μὲν γὰρ λέγομεν τὴν λόγῳ τινὶ κατὰ τὸ φαινόμενον<br>
ἀκολουθοῦσαν ἢ δοκοῦσαν ἀκολουθεῖν· καθ' ὃ εὐλόγως ἂν αἵρεσιν<br>
τὴν Σκεπτικὴν καλοῖμεν. εἰ δὲ αἵρεσιν νοοῖμεν πρόσκλισιν δό-<br>
γμασιν ἀκολουθίαν ἔχουσιν, οὐκέτ' ἂν προσαγορεύοιτο αἵρεσις·<br>
οὐ γὰρ ἔχει δόγματα. αἵδε μὲν ἀρχαὶ καὶ διαδοχαὶ καὶ τοσαῦτα<br>
μέρη καὶ τόσαι φιλοσοφίας αἱρέσεις.<br></td></tr>
<tr valign=baseline><td>21</td><td><p class=f>Ἔτι δὲ πρὸ ὀλίγου καὶ ἐκλεκτική τις αἵρεσις εἰσήχθη ὑπὸ<br>
Ποτάμωνος τοῦ Ἀλεξανδρέως, ἐκλεξαμένου τὰ ἀρέσκοντα ἐξ<br>
ἑκάστης τῶν αἱρέσεων. ἀρέσκει δ' αὐτῷ, καθά φησιν ἐν τῇ<br>
στοιχειώσει, κριτήρια τῆς ἀληθείας εἶναι· τὸ μὲν ὡς ὑφ' οὗ<br>
γίνεται ἡ κρίσις, τουτέστι τὸ ἡγεμονικόν· τὸ δὲ ὡς δι' οὗ, οἷον<br>
τὴν ἀκριβεστάτην φαντασίαν. ἀρχάς τε τῶν ὅλων τήν τε ὕλην<br>
καὶ τὸ ποιοῦν, ποιότητά τε καὶ τόπον· ἐξ οὗ γὰρ καὶ ὑφ' οὗ καὶ<br>
ποίῳ καὶ ἐν ᾧ. τέλος δὲ εἶναι ἐφ' ὃ πάντα ἀναφέρεται, ζωὴν κατὰ<br>
πᾶσαν ἀρετὴν τελείαν, οὐκ ἄνευ τῶν τοῦ σώματος κατὰ φύσιν καὶ<br>
τῶν ἐκτός.<br>
&nbsp;&nbsp;&nbsp;Λεκτέον δὲ περὶ αὐτῶν τῶν ἀνδρῶν, καὶ πρῶτόν γε περὶ<br>
Θαλοῦ.
<!-- </dl> -->

<p class=st><a name="thales">ΘΑΛΗΣ</a></p>
</td></tr>
<tr valign=baseline><td>22</td><td><p class=f>Ἦν τοίνυν ὁ Θαλῆς, ὡς μὲν Ἡρόδοτος (i. 170, 3) καὶ Δοῦρις<br>
(FGrH 76 F 74) καὶ Δημόκριτός (DK 68 B 115a) φασι, πατρὸς<br>
μὲν Ἐξαμύου, μητρὸς δὲ Κλεοβουλίνης, ἐκ τῶν Θηλιδῶν, οἵ εἰσι<br>
Φοίνικες, εὐγενέστατοι τῶν ἀπὸ Κάδμου καὶ Ἀγήνορος. &lt;ἦν<br>
δὲ τῶν ἑπτὰ σοφῶν,&gt; καθὰ καὶ Πλάτων φησί (Prot. 343a)· καὶ<br>
πρῶτος σοφὸς ὠνομάσθη ἄρχοντος Ἀθήνησι Δαμασίου, καθ' ὃν<br>
καὶ οἱ ἑπτὰ σοφοὶ ἐκλήθησαν, ὥς φησι Δημήτριος ὁ Φαληρεὺς ἐν<br>
τῇ τῶν Ἀρχόντων ἀναγραφῇ (FGrH 228 F 1). ἐπολιτογραφήθη<br>
δὲ ἐν Μιλήτῳ, ὅτε ἦλθε σὺν Νείλεῳ ἐκπεσόντι Φοινίκης· ὡς δ'<br>
οἱ πλείους φασίν, ἰθαγενὴς Μιλήσιος ἦν καὶ γένους λαμπροῦ.<br></td></tr>
<tr valign=baseline><td>23</td><td><p class=f>Μετὰ δὲ τὰ πολιτικὰ τῆς φυσικῆς ἐγένετο θεωρίας. καὶ κατά<br>
τινας μὲν σύγγραμμα κατέλιπεν οὐδέν· ἡ γὰρ εἰς αὐτὸν ἀναφερο-<br>
μένη ναυτικὴ ἀστρολογία Φώκου λέγεται εἶναι τοῦ Σαμίου.<br>
Καλλίμαχος δ' αὐτὸν οἶδεν εὑρέτην τῆς ἄρκτου τῆς μικρᾶς, λέγων<br>
ἐν τοῖς Ἰάμβοις οὕτως (Pfeiffer 191. 54 sq.)·<br>
<p class=m15>καὶ τῆς Ἀμάξης ἐλέγετο σταθμήσασθαι<br>
τοὺς ἀστερίσκους, ᾗ πλέουσι Φοίνικες.</p>
κατά τινας δὲ μόνα δύο συνέγραψε, Περὶ τροπῆς καὶ ἰσημερίας,<br>
τὰ ἄλλ' ἀκατάληπτα εἶναι δοκιμάσας. δοκεῖ δὲ κατά τινας<br>
πρῶτος ἀστρολογῆσαι καὶ ἡλιακὰς ἐκλείψεις καὶ τροπὰς προ-<br>
ειπεῖν, ὥς φησιν Εὔδημος ἐν τῇ Περὶ τῶν ἀστρολογουμένων<br>
ἱστορίᾳ (Wehrli viii, fg. 144)· ὅθεν αὐτὸν καὶ Ξενοφάνης (DK 21 B 19)<br>
καὶ Ἡρόδοτος (i. 74, 2) θαυμάζει. μαρτυρεῖ δ' αὐτῷ καὶ<br>
Ἡράκλειτος (DK 22 B 38) καὶ Δημόκριτος (DK 68 B 115a).<br></td></tr>
<tr valign=baseline><td>24</td><td><p class=f>Ἔνιοι δὲ καὶ αὐτὸν πρῶτον εἰπεῖν φασιν ἀθανάτους τὰς ψυχάς·<br>
ὧν ἐστι Χοιρίλος ὁ ποιητής (Kink. 271, fg. 13). πρῶτος δὲ καὶ<br>
τὴν ἀπὸ τροπῆς ἐπὶ τροπὴν πάροδον εὗρε, καὶ πρῶτος τὸ τοῦ<br>
ἡλίου μέγεθος &lt;τοῦ ἡλιακοῦ κύκλου ὥσπερ καὶ τὸ τῆς σελήνης<br>
μέγεθος&gt; τοῦ σεληναίου ἑπτακοσιοστὸν καὶ εἰκοστὸν μέρος<br>
ἀπεφήνατο κατά τινας. πρῶτος δὲ καὶ τὴν ὑστέραν τοῦ μηνὸς<br>
τριακάδα εἶπεν. πρῶτος δὲ καὶ περὶ φύσεως διελέχθη, ὥς τινες.<br>
&nbsp;&nbsp;&nbsp;Ἀριστοτέλης (de an. A2. 405a 19) δὲ καὶ Ἱππίας (DK 86 B 7)<br>
φασὶν αὐτὸν καὶ τοῖς ἀψύχοις μεταδιδόναι ψυχάς, τεκμαιρόμενον<br>
ἐκ τῆς λίθου τῆς μαγνήτιδος καὶ τοῦ ἠλέκτρου. παρά τε Αἰγυ-<br>
πτίων γεωμετρεῖν μαθόντα φησὶ Παμφίλη (FHG iii. 520) πρῶτον<br></td></tr>
<tr valign=baseline><td>25</td><td>καταγράψαι κύκλου τὸ τρίγωνον ὀρθογώνιον, καὶ θῦσαι βοῦν. οἱ<br>
δὲ Πυθαγόραν φασίν, ὧν ἐστιν Ἀπολλόδωρος ὁ λογιστικός. οὗτος<br>
προήγαγεν ἐπὶ πλεῖστον ἅ φησι Καλλίμαχος ἐν τοῖς Ἰάμβοις<br>
Εὔφορβον εὑρεῖν τὸν Φρύγα, οἷον "σκαληνὰ καὶ τρίγωνα"<br>
(Pf. 191. 59 sq.) καὶ ὅσα γραμμικῆς ἔχεται θεωρίας.<br>
&nbsp;&nbsp;&nbsp;Δοκεῖ δὲ καὶ ἐν τοῖς πολιτικοῖς ἄριστα βεβουλεῦσθαι. Κροίσου<br>
γοῦν πέμψαντος πρὸς Μιλησίους ἐπὶ συμμαχίᾳ ἐκώλυσεν· ὅπερ<br>
Κύρου κρατήσαντος ἔσωσε τὴν πόλιν. καὶ αὐτὸς δέ φησιν, ὡς<br>
Ἡρακλείδης ἱστορεῖ (Wehrli vii, fg. 45), μονήρη αὑτὸν γεγονέναι<br></td></tr>
<tr valign=baseline><td>26</td><td>καὶ ἰδιαστήν. ἔνιοι δὲ καὶ γῆμαι αὐτὸν καὶ Κύβισθον υἱὸν ἔχειν·<br>
οἱ δὲ ἄγαμον μεῖναι, τῆς δὲ ἀδελφῆς τὸν υἱὸν θέσθαι. ὅτε καὶ<br>
ἐρωτηθέντα διὰ τί οὐ τεκνοποιεῖ, διὰ φιλοτεκνίαν εἰπεῖν. καὶ<br>
λέγουσι ὅτι τῆς μητρὸς ἀναγκαζούσης αὐτὸν γῆμαι ἔλεγεν,<br>
"οὐδέπω καιρός." εἶτα, ἐπειδὴ παρήβησεν ἐγκειμένης, εἰπεῖν,<br>
"οὐκέτι καιρός." φησὶ δὲ καὶ Ἱερώνυμος ὁ Ῥόδιος ἐν τῷ<br>
δευτέρῳ τῶν Σποράδην ὑπομνημάτων (Hiller, fg. viii) ὅτι βουλό-<br>
μενος δεῖξαι ῥᾷον εἶναι πλουτεῖν, φορᾶς μελλούσης ἐλαιῶν ἔσεσθαι,<br>
προνοήσας ἐμισθώσατο τὰ ἐλαιουργεῖα καὶ πάμπλειστα συνεῖλε<br>
χρήματα.<br></td></tr>
<tr valign=baseline><td>27</td><td><p class=f>Ἀρχὴν δὲ τῶν πάντων ὕδωρ ὑπεστήσατο, καὶ τὸν κόσμον<br>
ἔμψυχον καὶ δαιμόνων πλήρη. τάς τε ὥρας τοῦ ἐνιαυτοῦ φασιν<br>
αὐτὸν εὑρεῖν καὶ εἰς τριακοσίας ἑξήκοντα πέντε ἡμέρας διελεῖν.<br>
&nbsp;&nbsp;&nbsp;Οὐδεὶς δὲ αὐτοῦ καθηγήσατο, πλὴν ὅτι εἰς Αἴγυπτον ἐλθὼν<br>
τοῖς ἱερεῦσι συνδιέτριψεν. ὁ δὲ Ἱερώνυμος (Hiller, fg. xxi) καὶ<br>
ἐκμετρῆσαί φησιν αὐτὸν τὰς πυραμίδας ἐκ τῆς σκιᾶς, παρατηρή-<br>
σαντα ὅτε ἡμῖν ἰσομεγέθεις εἰσίν. συνεβίω δὲ καὶ Θρασυβούλῳ<br>
τῷ Μιλησίων τυράννῳ, καθά φησι Μινύης.<br>
&nbsp;&nbsp;&nbsp;Τὰ δὲ περὶ τὸν τρίποδα φανερὰ τὸν εὑρεθέντα ὑπὸ τῶν ἁλιέων<br></td></tr>
<tr valign=baseline><td><a name="c28">28</a></td><td>καὶ διαπεμφθέντα τοῖς σοφοῖς ὑπὸ τοῦ δήμου τῶν Μιλησίων. φασὶ<br>
γὰρ Ἰωνικούς τινας νεανίσκους βόλον ἀγοράσαι παρὰ Μιλησίων<br>
ἁλιέων. ἀνασπασθέντος δὲ τοῦ τρίποδος ἀμφισβήτησις ἦν, ἕως<br>
οἱ Μιλήσιοι ἔπεμψαν εἰς Δελφούς· καὶ ὁ θεὸς ἔχρησεν οὕτως<br>
(D.S. ix. 3. 2, Val. Max. iv. 1. Ext. 7, Schol. Arist. Plut. 9)·<br>
<p class=m6>ἔκγονε Μιλήτου, τρίποδος πέρι Φοῖβον ἐρωτᾷς;<br>
τίς σοφίῃ πάντων πρῶτος, τούτου τρίποδ' αὐδῶ.</p>
διδοῦσιν οὖν Θαλῇ· ὁ δὲ ἄλλῳ καὶ ἄλλος ἄλλῳ ἕως Σόλωνος.<br>
ὁ δὲ ἔφη σοφίᾳ πρῶτον εἶναι τὸν θεὸν καὶ ἀπέστειλεν εἰς<br>
Δελφούς. ταῦτα δὴ ὁ Καλλίμαχος ἐν τοῖς Ἰάμβοις (Pf. 191. 32)<br>
ἄλλως ἱστορεῖ, παρὰ Λεανδρίου λαβὼν τοῦ Μιλησίου (FGrH<br>
492 F 18). Βαθυκλέα γάρ τινα Ἀρκάδα φιάλην καταλιπεῖν καὶ<br>
ἐπισκῆψαι δοῦναι τῶν σοφῶν ὀνηΐστῳ. ἐδόθη δὴ Θαλῇ καὶ κατὰ<br></td></tr>

<tr valign=baseline><td>29</td><td>περίοδον πάλιν Θαλῇ· ὁ δὲ τῷ Διδυμεῖ Ἀπόλλωνι ἀπέστειλεν,<br>
εἰπὼν οὕτω κατὰ τὸν Καλλίμαχον (Pf. 191. 76 sq.)<br>
<p class=m15>Θαλῆς με τῷ μεδεῦντι Νείλεω δήμου<br>
δίδωσι, τοῦτο δὶς λαβὼν ἀριστεῖον.</p>
τὸ δὲ πεζὸν οὕτως ἔχει· Θαλῆς Ἐξαμύου Μιλήσιος Ἀπόλλωνι<br>
Δελφινίῳ Ἑλλήνων ἀριστεῖον δὶς λαβών. ὁ δὲ περιενεγκὼν τὴν<br>
φιάλην τοῦ Βαθυκλέους παῖς Θυρίων ἐκαλεῖτο, καθά φησιν<br>
Ἔλευσις ἐν τῷ Περὶ Ἀχιλλέως (FGrH 55 F 1) καὶ Ἀλέξων ὁ<br>
Μύνδιος ἐν ἐνάτῳ Μυθικῶν (FGrH 25 F 1).<br>
<p class=m3>Εὔδοξος δ' ὁ Κνίδιος καὶ Εὐάνθης ὁ Μιλήσιός (FHG iii. 2, n.)</p>
φασι τῶν Κροίσου τινὰ φίλων λαβεῖν παρὰ τοῦ βασιλέως ποτήριον<br>
χρυσοῦν, ὅπως δῷ τῷ σοφωτάτῳ τῶν Ἑλλήνων· τὸν δὲ δοῦναι<br>
Θαλῇ.<br></td></tr>
<tr valign=baseline><td>30</td><td><p class=f>Καὶ περιελθεῖν εἰς Χίλωνα, ὃν πυνθάνεσθαι τοῦ Πυθίου τίς<br>
αὑτοῦ σοφώτερος· καὶ τὸν ἀνειπεῖν Μύσωνα, περὶ οὗ λέξομεν.<br>
τοῦτον οἱ περὶ τὸν Εὔδοξον ἀντὶ Κλεοβούλου τιθέασι, Πλάτων<br>
δ' ἀντὶ Περιάνδρου (Prot. 343a). περὶ αὐτοῦ δὴ τάδε ἀνεῖπεν ὁ<br>
Πύθιος (cf. D.S. ix. 6)·<br>
<p class=m9>Οἰταῖόν τινα φημὶ Μύσων' ἐνὶ Χηνὶ γενέσθαι<br>
σοῦ μᾶλλον πραπίδεσσιν ἀρηρότα πευκαλίμῃσιν.</p>
ὁ δ' ἐρωτήσας ἦν Ἀνάχαρσις. Δαΐμαχος δ' ὁ Πλαταιικὸς (FGrH<br>
65 F 6) καὶ Κλέαρχος (Wehrli iii, fg. 70) φιάλην ἀποσταλῆναι ὑπὸ<br>
Κροίσου Πιττακῷ καὶ οὕτω περιενεχθῆναι.<br>
<p class=m3>Ἄνδρων δ' ἐν τῷ Τρίποδι (FHG ii. 347) Ἀργείους ἆθλον</p>
ἀρετῆς τῷ σοφωτάτῳ τῶν Ἑλλήνων τρίποδα θεῖναι· κριθῆναι<br></td></tr>
<tr valign=baseline><td>31</td><td>δὲ Ἀριστόδημον Σπαρτιάτην, ὃν παραχωρῆσαι Χίλωνι. μέμνηται<br>
τοῦ Ἀριστοδήμου καὶ Ἀλκαῖος οὕτως (Lobel-Page fg. 360)·<br>
<p class=m3>ὠς γὰρ δή ποτ' Ἀριστόδαμον φαῖσ' οὐκ ἀπάλαμνον ἐν Σπάρτᾳ<br>
<p class=m6>λόγον<br>
<p class=m3>εἴπην· χρήματ' ἄνηρ, πένιχρος δ' οὐδ' εἲς πέλετ' ἔσλος &lt;οὐδὲ<br>
<p class=m6>τίμιος.&gt; </p>
ἔνιοι δέ φασιν ὑπὸ Περιάνδρου Θρασυβούλῳ τῷ Μιλησίων τυράννῳ<br>
πλοῖον ἔμφορτον ἀποσταλῆναι· τοῦ δὲ περὶ τὴν Κῴαν θάλασσαν<br>
ναυαγήσαντος, ὕστερον εὑρεθῆναι πρός τινων ἁλιένω τὸν τρίποδα.<br>
Φανόδικος δὲ περὶ τὴν Ἀθηναίων θάλασσαν εὑρεθῆναι καὶ ἀν-<br>
ενεχθέντα εἰς ἄστυ γενομένης ἐκκλησίας Βίαντι πεμφθῆναι<br></td></tr>
<tr valign=baseline><td>32</td><td>(FGrH 397 F 4a)· διὰ τί δέ, ἐν τῷ περὶ Βίαντος λέξομεν.<br>
<p class=f>Ἄλλοι φασὶν ἡφαιστότευκτον εἶναι αὐτὸν καὶ δοθῆναι πρὸς τοῦ<br>
θεοῦ Πέλοπι γαμοῦντι· αὖθίς τε εἰς Μενέλαον ἐλθεῖν καὶ σὺν τῇ<br>
Ἑλένῃ ἁρπασθέντα ὑπ' Ἀλεξάνδρου ῥιφῆναι εἰς τὴν Κῴαν θάλασ-<br>
σαν πρὸς τῆς Λακαίνης, εἰπούσης ὅτι περιμάχητος ἔσται. χρόνῳ<br>
δὲ Λεβεδίων τινῶν αὐτόθι γρῖπον ὠνησαμένων καταληφθῆναι<br>
καὶ τὸν τρίποδα, μαχομένων δὲ πρὸς τοὺς ἁλιέας γενέσθαι τὴν<br>
ἄνοδον ἕως τῆς Κῶ· καὶ ὡς οὐδὲν ἤνυτον, τοῖς Μιλησίοις μητρο-<br>
πόλει οὔσῃ μηνύουσιν. οἱ δ' ἐπειδὴ διαπρεσβευόμενοι ἠλογοῦντο,<br>
πρὸς τοὺς Κῴους πολεμοῦσι. καὶ πολλῶν ἑκατέρωθεν πιπτόντων<br>
ἐκπίπτει χρησμὸς δοῦναι τῷ σοφωτάτῳ· καὶ ἀμφότεροι συνῄνεσαν<br>
Θαλῇ. ὁ δὲ μετὰ τὴν περίοδον τῷ Διδυμεῖ τίθησιν Ἀπόλλωνι.<br></td></tr>
<tr valign=baseline><td>33</td><td>Κῴοις μὲν οὖν τοῦτον ἐχρήσθη τὸν τρόπον (D.S. ix. 3. 2)·<br>
<p class=m6>οὐ πρότερον λήξει νεῖκος Μερόπων καὶ Ἰώνων,<br>
πρὶν τρίποδα χρύσειον, ὃν Ἥφαιστος βάλε πόντῳ,<br>
ἐκ πόλιος πέμψητε καὶ ἐς δόμον ἀνδρὸς ἵκηται,<br>
ὃς σοφὸς ᾖ τά τ' ἐόντα τά τ' ἐσσόμενα πρό τ' ἐόντα.</p>
Μιλησίοις δέ (D.S. ix. 3. 2)·<br>
<p class=m9>ἔκγονε Μιλήτου, τρίποδος πέρι Φοῖβον ἐρωτᾷς;</p>
καὶ ὡς προείρηται. καὶ τόδε μὲν οὕτως.<br>
<p class=f>Ἕρμιππος δ' ἐν τοῖς Βίοις (FHG iii. 39) εἰς τοῦτον ἀναφέρει <br>
τὸ λεγόμενον ὑπό τινων περὶ Σωκράτους. ἔφασκε γάρ, φασί,<br>
τριῶν τούτων ἕνεκα χάριν ἔχειν τῇ Τύχῃ· πρῶτον μὲν ὅτι<br>
ἄνθρωπος ἐγενόμην καὶ οὐ θηρίον, εἶτα ὅτι ἀνὴρ καὶ οὐ γυνή,<br></td></tr>
<tr valign=baseline><td><a name="c34">34</a></td><td>τρίτον ὅτι Ἕλλην καὶ οὐ βάρβαρος. λέγεται δ' ἀγόμενος ὑπὸ<br>
γραὸς ἐκ τῆς οἰκίας, ἵνα τὰ ἄστρα κατανοήσῃ, εἰς βόθρον ἐμπεσεῖν<br>
καὶ αὐτῷ ἀνοιμώξαντι φάναι τὴν γραῦν· "σὺ γάρ, ὦ Θαλῆ, τὰ ἐν<br>
ποσὶν οὐ δυνάμενος ἰδεῖν τὰ ἐπὶ τοῦ οὐρανοῦ οἴει γνώσεσθαι;"<br>
οἶδε δ' αὐτὸν ἀστρονομούμενον καὶ Τίμων, καὶ ἐν τοῖς Σίλλοις<br>
ἐπαινεῖ αὐτὸν λέγων (Diels 23)·<br>
<p class=m9>οἷόν θ' ἑπτὰ Θάλητα σοφῶν σοφὸν ἀστρονόμημα.</p>
<p class=f>Τὰ δὲ γεγραμμένα ὑπ' αὐτοῦ φησι Λόβων ὁ Ἀργεῖος (Crönert<br>
8) εἰς ἔπη τείνειν διακόσια. ἐπιγεγράφθαι δ' αὐτοῦ ἐπὶ τῆς<br>
εἰκόνος τόδε (A. Pal. vii. 83)·<br>
<p class=m9>τόνδε Θαλῆν Μίλητος Ἰὰς θρέψασ' ἀνέδειξεν</p>
<p class=m12>ἀστρολόγον πάντων πρεσβύτατον σοφίῃ.</p></td></tr>
<tr valign=baseline><td>35</td><td><p class=f>Τῶν τε ᾀδομένων αὐτοῦ εἶναι τάδε (Bergk iii. 200)·<br>
<p class=m9>οὔ τι τὰ πολλὰ ἔπη φρονίμην ἀπεφήνατο δόξαν·<br>
ἕν τι μάτευε σοφόν,<br>
ἕν τι κεδνὸν αἱροῦ·<br>
βύσεις γὰρ ἀνδρῶν κωτίλων γλώσσας ἀπεραντολόγους.</p>
<p class=f>Φέρεται δὲ καὶ ἀποφθέγματα αὐτοῦ τάδε·<br>
<p class=m9>πρεσβύτατον τῶν ὄντων θεός· ἀγένητον γάρ.<br>
κάλλιστον κόσμος· ποίημα γὰρ θεοῦ.<br>
μέγιστον τόπος· ἅπαντα γὰρ χωρεῖ.<br>
τάχιστον νοῦς· διὰ παντὸς γὰρ τρέχει.<br>
ἰσχυρότατον ἀνάγκη· κρατεῖ γὰρ πάντων.<br>
σοφώτατον χρόνος· ἀνευρίσκει γὰρ πάντα. </p>
οὐδὲν ἔφη τὸν θάνατον διαφέρειν τοῦ ζῆν. "σὺ οὖν," ἔφη τις,<br></td></tr>
<tr valign=baseline><td>36</td><td>"διὰ τί οὐκ ἀποθνήσκεις;" "ὅτι," ἔφη, "οὐδὲν διαφέρει." πρὸς<br>
τὸν πυθόμενον τί πρότερον γεγόνοι, νὺξ ἢ ἡμέρα, "ἡ νύξ,"<br>
ἔφη, "μιᾷ ἡμέρᾳ πρότερον." ἠρώτησέ τις αὐτὸν εἰ λάθοι θεοὺς<br>
ἄνθρωπος ἀδικῶν· "ἀλλ' οὐδὲ διανοούμενος," ἔφη. πρὸς τὸν<br>
μοιχὸν ἐρόμενον εἰ ὀμόσαι μὴ μεμοιχευκέναι, "οὐ χεῖρον," ἔφη,<br>
"μοιχείας ἐπιορκία." ἐρωτηθεὶς τί δύσκολον, ἔφη, "τὸ ἑαυτὸν<br>
γνῶναι·" τί δὲ εὔκολον, "τὸ ἄλλῳ ὑποθέσθαι·" τί ἥδιστον, "τὸ<br>
ἐπιτυγχάνειν·" τί τὸ θεῖον, "τὸ μήτε ἀρχὴν ἔχον μήτε τελευτήν."<br>
τί δύσκολον εἴη τεθεαμένος ἔφη, "γέροντα τύραννον." πῶς ἄν<br>
τις ἀτυχίαν ῥᾷστα φέροι, "εἰ τοὺς ἐχθροὺς χεῖρον πράσσοντας<br>
βλέποι·" πῶς ἂν ἄριστα καὶ δικαιότατα βιώσαιμεν, "ἐὰν ἃ<br></td></tr>
<tr valign=baseline><td>37</td><td>τοῖς ἄλλοις ἐπιτιμῶμεν, αὐτοὶ μὴ δρῶμεν·" τίς εὐδαίμων, "ὁ τὸ<br>
μὲν σῶμα ὑγιής, τὴν δὲ ψυχὴν εὔπορος, τὴν δὲ φύσιν εὐπαίδευτος."<br>
φίλων παρόντων καὶ ἀπόντων μεμνῆσθαί φησι· μὴ τὴν ὄψιν καλ-<br>
λωπίζεσθαι, ἀλλὰ τοῖς ἐπιτηδεύμασιν εἶναι καλόν. "μὴ πλούτει,"<br>
φησί, "κακῶς, μηδὲ διαβαλλέτω σε λόγος πρὸς τοὺς πίστεως<br>
κεκοινωνηκότας." "οὓς ἂν ἐράνους εἰσενέγκῃς," φησί, "τοῖς<br>
γονεῦσιν, τοὺς αὐτοὺς προσδέχου καὶ παρὰ τῶν τέκνων." τὸν<br>
Νεῖλον εἶπε πληθύειν ἀνακοπτομένων τῶν ῥευμάτων ὑπὸ τῶν<br>
ἐτησίων ἐναντίων ὄντων.<br>
<p class=f>Φησὶ δ' Ἀπολλόδωρος ἐν τοῖς Χρονικοῖς (FGrH 244 F 28)<br>
γεγενῆσθαι αὐτὸν κατὰ τὸ πρῶτον ἔτος τῆς τριακοστῆς ἐνάτης<br></td></tr>
<tr valign=baseline><td>38</td><td>Ὀλυμπιάδος. ἐτελεύτησε δ' ἐτῶν ἑβδομήκοντα ὀκτώ, (ἤ, ὡς<br>
Σωσικράτης φησίν-FHG iv. 501-, ἐνενήκοντα)· τελευτῆσαι<br>
γὰρ ἐπὶ τῆς πεντηκοστῆς ὀγδόης Ὀλυμπιάδος, γεγονότα κατὰ<br>
Κροῖσον, ᾧ καὶ τὸν Ἅλυν ὑποσχέσθαι ἄνευ γεφύρας περᾶσαι, τὸ<br>
ῥεῖθρον παρατρέψαντα. <br>
<p class=f>Γεγόνασι δὲ καὶ ἄλλοι Θαλαῖ, καθά φησι Δημήτριος ὁ Μάγνης<br>
ἐν τοῖς Ὁμωνύμοις, πέντε· ῥήτωρ Καλλατιανός, κακόζηλος·<br>
ζωγράφος Σικυώνιος, μεγαλοφυής· τρίτος ἀρχαῖος πάνυ, κατὰ<br>
Ἡσίοδον καὶ Ὅμηρον καὶ Λυκοῦργον· τέταρτος οὗ μέμνηται<br>
Δοῦρις ἐν τῷ Περὶ ζωγραφίας (FGrH 76 F 31)· πέμπτος νεώ-<br>
τερος, ἄδοξος, οὗ μνημονεύει Διονύσιος ἐν Κριτικοῖς.<br></td></tr>
<tr valign=baseline><td>39</td><td><p class=f>Ὁ δ' οὖν σοφὸς ἐτελεύτησεν ἀγῶνα θεώμενος γυμνικὸν ὑπό τε<br>
καύματος καὶ δίψους καὶ ἀσθενείας, ἤδη γηραιός. καὶ αὐτοῦ<br>
ἐπιγέγραπται τῷ μνήματι (A. Pal. vii. 84)·<br>
<p class=m9>ἦ ὀλίγον τόδε σῆμα, τὸ δὲ κλέος οὐρανόμηκες,</p>
<p class=m12>τοῦ πολυφροντίστου τοῦτο Θάλητος ὅρη.</p>
ἔστι καὶ παρ' ἡμῖν ἐς αὐτὸν ἐν τῷ πρώτῳ τῶν Ἐπιγραμμάτων ἢ<br>
Παμμέτρῳ τόδε τὸ ἐπίγραμμα (A. Pal. vii. 85)·<br>
<p class=m6>γυμνικὸν αὖ ποτ' ἀγῶνα θεώμενον, ἠέλιε Ζεῦ,</p>
<p class=m12>τὸν σοφὸν ἄνδρα Θαλῆν ἥρπασας ἐκ σταδίου.</p>
<p class=m9>αἰνέω ὅττι μιν ἐγγὺς ἀπήγαγες· ἦ γὰρ ὁ πρέσβυς</p>
<p class=m12>οὐκέθ' ὁρᾶν ἀπὸ γῆς ἀστέρας ἠδύνατο.</p></td></tr>
<tr valign=baseline><td><a name="c40">40</a></td><td><p class=f>Τούτου ἐστὶ τὸ Γνῶθι σαυτόν, ὅπερ Ἀντισθένης ἐν ταῖς<br>
Διαδοχαῖς Φημονόης εἶναί φησιν, ἐξιδιοποιήσασθαι δὲ αὐτὸ<br>
Χίλωνα (FGrH 508 F 3).<br>
<p class=f>Περὶ δὴ τῶν ἑπτά-ἄξιον γὰρ ἐνταῦθα καθολικῶς κἀκείνων<br>
ἐπιμνησθῆναι-λόγοι φέρονται τοιοῦτοι. Δάμων ὁ Κυρηναῖος,<br>
γεγραφὼς Περὶ τῶν φιλοσόφων (FHG iv. 377), πᾶσιν ἐγκαλεῖ,<br>
μάλιστα δὲ τοῖς ἑπτά. Ἀναξιμένης δέ φησι πάντας ἐπιθέσθαι<br>
ποιητικῇ· ὁ δὲ Δικαίαρχος οὔτε σοφοὺς οὔτε φιλοσόφους φησὶν<br>
αὐτοὺς γεγονέναι, συνετοὺς δέ τινας καὶ νομοθετικούς (Wehrli i, <br>
fr. 30). Ἀρχέτιμος δὲ ὁ Συρακούσιος (FHG iv. 318) ὁμιλίαν<br>
αὐτῶν ἀναγέγραφε παρὰ Κυψέλῳ, ᾗ καὶ αὐτός φησι παρατυχεῖν·<br>
Ἔφορος δὲ παρὰ Κροίσῳ πλὴν Θαλοῦ (FGrH 70 F 181). φασὶ<br>
δέ τινες καὶ ἐν Πανιωνίῳ καὶ ἐν Κορίνθῳ καὶ ἐν Δελφοῖς συνελθεῖν<br></td></tr>
<tr valign=baseline><td><a name="c41">41</a></td><td>αὐτούς. διαφωνοῦνται δὲ καὶ αἱ ἀποφάσεις αὐτῶν καὶ ἄλλου ἄλλο<br>
φασὶν εἶναι, ὡς ἐκεῖνο·<br>
<p class=m9>ἦν Λακεδαιμόνιος Χίλων σοφός, ὃς τάδ' ἔλεξε·</p>
<p class=m12>μηδὲν ἄγαν· καιρῷ πάντα πρόσεστι καλά.</p>
στασιάζεται δὲ καὶ περὶ τοῦ ἀριθμοῦ αὐτῶν. Λεάνδριος μὲν γὰρ<br>
ἀντὶ Κλεοβούλου καὶ Μύσωνος Λεώφαντον Γορσιάδα, Λεβέδιον<br>
ἢ Ἐφέσιον, ἐγκρίνει καὶ Ἐπιμενίδην τὸν Κρῆτα (FGrH 492 F<br>
16)· Πλάτων δὲ ἐν Πρωταγόρᾳ (343a) Μύσωνα ἀντὶ Περιάνδρου·<br>
Ἔφορος δὲ (FGrH 70 F 182) ἀντὶ Μύσωνος Ἀνάχαρσιν· οἱ δὲ<br>
καὶ Πυθαγόραν προσγράφουσιν. Δικαίαρχος δὲ (Wehrli i, fr.<br>
32) τέσσαρας ὡμολογημένους ἡμῖν παραδίδωσι, Θαλῆν, Βίαντα,<br>
Πιττακόν, Σόλωνα. ἄλλους δὲ ὀνομάζει ἕξ, ὧν ἐκλέξασθαι τρεῖς,<br>
Ἀριστόδημον, Πάμφυλον, Χίλωνα Λακεδαιμόνιον, Κλεόβουλον,<br>
Ἀνάχαρσιν, Περίανδρον. ἔνιοι προστιθέασιν Ἀκουσίλαον Κάβα ἢ<br></td></tr>
<tr valign=baseline><td>42</td><td>Σκάβρα Ἀργεῖον. Ἕρμιππος δ' ἐν τῷ Περὶ τῶν σοφῶν (FHG<br>
iii. 37) ἑπτακαίδεκά φησιν, ὧν τοὺς ἑπτὰ ἄλλους ἄλλως αἱρεῖσθαι·<br>
εἶναι δὲ Σόλωνα, Θαλῆν, Πιττακόν, Βίαντα, Χίλωνα, &lt;Μύσωνα,&gt;<br>
Κλεόβουλον, Περίανδρον, Ἀνάχαρσιν, Ἀκουσίλαον, Ἐπιμενίδην,<br>
Λεώφαντον, Φερεκύδην, Ἀριστόδημον, Πυθαγόραν, Λᾶσον Χαρ-<br>
μαντίδου ἢ Σισυμβρίνου, ἢ ὡς Ἀριστόξενος (Wehrli ii, fr. 86)<br>
Χαβρίνου, Ἑρμιονέα, Ἀναξαγόραν. Ἱππόβοτος δὲ ἐν τῇ Τῶν<br>
φιλοσόφων ἀναγραφῇ· Ὀρφέα, Λίνον, Σόλωνα, Περίανδρον, <br>
Ἀνάχαρσιν, Κλεόβουλον, Μύσωνα, Θαλῆν, Βίαντα, Πιττακόν,<br>
Ἐπίχαρμον, Πυθαγόραν.<br>
<p class=f>Φέρονται δὲ καὶ τοῦ Θαλοῦ ἐπιστολαὶ αἵδε·<br>
&nbsp;</td></tr>
<tr valign=baseline><td></td><td><p class=st>Θαλῆς Φερεκύδει<br></td></tr>
<tr valign=baseline><td>43</td><td><p class=f>Πυνθάνομαί σε πρῶτον Ἰώνων μέλλειν λόγους ἀμφὶ τῶν θείων<br>
χρημάτων ἐς τοὺς Ἕλληνας φαίνειν. καὶ τάχα μὲν ἡ γνώμη τοι<br>
δικαίη ἐς τὸ ξυνὸν καταθέσθαι γραφὴν ἢ ἐφ' ὁποιοισοῦν ἐπι-<br>
τρέπειν χρῆμα ἐς οὐδὲν ὄφελος. εἰ δή τοι ἥδιον, ἐθέλω γενέσθαι<br>
λεσχηνώτης περὶ ὁτέων γράφεις· καὶ ἢν κελεύῃς, παρὰ σὲ ἀφίξο-<br>
μαι ἐς Σῦρον. ἦ γὰρ ἂν φρενήρεες εἴημεν ἐγώ τε καὶ Σόλων ὁ<br>
Ἀθηναῖος, εἰ πλώσαντες μὲν ἐς Κρήτην κατὰ τὴν τῶν κεῖθι<br>
ἱστορίην, πλώσαντες δὲ ἐς Αἴγυπτον ὁμιλήσοντες τοῖς ἐκείνῃ ὅσοι<br>
ἱερέες τε καὶ ἀστρολόγοι, παρὰ σὲ δὲ μὴ πλώσαιμεν. ἥξει γὰρ<br></td></tr>
<tr valign=baseline><td>44</td><td>καὶ ὁ Σόλων, ἢν ἐπιτρέπῃς. σὺ μέντοι χωροφιλέων ὀλίγα φοιτέεις<br>
ἐς Ἰωνίην, οὐδέ σε ποθὴ ἴσχει ἀνδρῶν ξείνων· ἀλλά, ὡς ἔλπομαι,<br>
ἑνὶ μούνῳ χρήματι πρόσκεαι τῇ γραφῇ. ἡμέες δὲ οἱ μηδὲν<br>
γράφοντες περιχωρέομεν τήν τε Ἑλλάδα καὶ Ἀσίην (Hercher 740).<br>
&nbsp;</td></tr>

<tr valign=baseline><td></td><td><p class=st>Θαλῆς Σόλωνι<br></td></tr>
<tr valign=baseline><td></td><td><p class=f>Ὑπαποστὰς ἐξ Ἀθηνέων δοκέεις ἄν μοι ἁρμοδιώτατα ἐν<br>
Μιλήτῳ οἶκον ποιέεσθαι παρὰ τοῖς ἀποίκοις ὑμέων· καὶ γὰρ<br>
ἐνθαῦτά τοι δεινὸν οὐδέν. εἰ δὲ ἀσχαλήσεις ὅτι καὶ Μιλήσιοι<br>
τυραννεόμεθα-ἐχθαίρεις γὰρ πάντας αἰσυμνήτας-ἀλλὰ τέρποι'<br>
ἂν σὺν τοῖς ἑτάροις ἡμῖν καταβιούς. ἐπέστειλε δέ τοι καὶ Βίης<br>
ἥκειν ἐς Πριήνην· σὺ δὲ εἰ προσηνέστερόν τοι τὸ Πριηνέων ἄστυ,<br>
κεῖθι οἰκέειν, καὶ αὐτοὶ παρὰ σὲ οἰκήσομεν (Hercher 740). <br>
&nbsp;</td></tr>

<tr valign=baseline><td></td><td><p class=st><a name="solon">ΣΟΛΩΝ</a></p>
</td></tr>
<tr valign=baseline><td>45</td><td><p class=f>Σόλων Ἐξηκεστίδου Σαλαμίνιος πρῶτον μὲν τὴν σεισάχθειαν<br>
εἰσηγήσατο Ἀθηναίοις· τὸ δὲ ἦν λύτρωσις σωμάτων τε καὶ<br>
κτημάτων. καὶ γὰρ ἐπὶ σώμασιν ἐδανείζοντο καὶ πολλοὶ δι'<br>
ἀπορίαν ἐθήτευον. ἑπτὰ δὴ ταλάντων ὀφειλομένων αὑτῷ πα-<br>
τρῴων συνεχώρησε πρῶτος καὶ τοὺς λοιποὺς τὸ ὅμοιον προὔτρεψε<br>
πρᾶξαι. καὶ οὗτος ὁ νόμος ἐκλήθη σεισάχθεια· φανερὸν δὲ<br>
διὰ τί.<br>
&nbsp;&nbsp;&nbsp;Ἔπειτα τοὺς λοιποὺς νόμους ἔθηκεν, οὓς μακρὸν ἂν εἴη διεξ-<br>
ιέναι, καὶ ἐς τοὺς ἄξονας κατέθετο.<br></td></tr>
<tr valign=baseline><td>46</td><td><p class=f>Τὸ δὲ μέγιστον, τῆς πατρίδος αὐτοῦ [Σαλαμῖνος] ἀμφισβητου-<br>
μένης ὑπό τε Ἀθηναίων καὶ Μεγαρέων καὶ πολλάκις τῶν Ἀθηναίων<br>
ἐπταικότων ἐν τοῖς πολέμοις καὶ ψηφισαμένων εἴ τις ἔτι συμ-<br>
βουλεύσοι περὶ Σαλαμῖνος μάχεσθαι, θανάτῳ ζημιοῦσθαι, οὗτος<br>
μαίνεσθαι προσποιησάμενος καὶ στεφανωσάμενος εἰσέπαισεν εἰς<br>
τὴν ἀγοράν· ἔνθα τοῖς Ἀθηναίοις ἀνέγνω διὰ τοῦ κήρυκος τὰ<br>
συντείνοντα περὶ Σαλαμῖνος ἐλεγεῖα καὶ παρώρμησεν αὐτούς.<br>
καὶ αὖθις πρὸς τοὺς Μεγαρέας ἐπολέμησαν καὶ ἐνίκων διὰ Σόλωνα.<br></td></tr>
<tr valign=baseline><td>47</td><td>ἦν δὲ τὰ ἐλεγεῖα τὰ μάλιστα καθαψάμενα τῶν Ἀθηναίων τάδε<br>
(Diehl 2).<br>
<p class=m9>εἴην δὴ τότ' ἐγὼ Φολεγάνδριος ἢ Σικινίτης</p>
<p class=m12>ἀντί γ' Ἀθηναίου, πατρίδ' ἀμειψάμενος·</p>
<p class=m9>αἶψα γὰρ ἂν φάτις ἥδε μετ' ἀνθρώποισι γένοιτο·</p>
<p class=m12>Ἀττικὸς οὗτος ἀνὴρ τῶν Σαλαμιναφετῶν.</p>
εἶτα·<br>
<p class=m9>ἴομεν ἐς Σαλαμῖνα μαχησόμενοι περὶ νήσου</p>
<p class=m12>ἱμερτῆς χαλεπόν τ' αἶσχος ἀπωσόμενοι.</p>
ἔπεισε δὲ αὐτοὺς καὶ τὴν ἐν Θρᾴκῃ χερρόνησον προσκτήσασθαι.<br></td></tr>
<tr valign=baseline><td>48</td><td>ἵνα δὲ μὴ δοκοίη βίᾳ μόνον, ἀλλὰ καὶ δίκῃ τὴν Σαλαμῖνα κεκτῆ-<br>
σθαι, ἀνασκάψας τινὰς τάφους ἔδειξε τοὺς νεκροὺς πρὸς ἀνατολὰς<br>
ἐστραμμένους, ὡς ἦν ἔθος θάπτειν Ἀθηναίοις· ἀλλὰ καὶ αὐτοὺς<br>
τοὺς τάφους πρὸς ἕω βλέποντας καὶ ἀπὸ τῶν δήμων τοὺς<br>
χρηματισμοὺς ἐγκεχαραγμένους, ὅπερ ἦν ἴδιον Ἀθηναίων. ἔνιοι<br>
δέ φασι καὶ ἐγγράψαι αὐτὸν εἰς τὸν κατάλογον τοῦ Ὁμήρου μετὰ<br>
τὸν (B 557-8)<br>
<p class=m9>Αἴας δ' ἐκ Σαλαμῖνος ἄγεν δυοκαίδεκα νῆας-<br>
στῆσε δ' ἄγων ἵν' Ἀθηναίων ἵσταντο φάλαγγες.</p></td></tr>
<tr valign=baseline><td>49</td><td><p class=f>Τοῦ δὴ λοιποῦ προσεῖχον αὐτῷ ὁ δῆμος καὶ ἡδέως καὶ τυραν-<br>
νεῖσθαι ἤθελον πρὸς αὐτοῦ· ὁ δ' οὐχ εἵλετο, ἀλλὰ καὶ Πεισίστρατον<br>
τὸν συγγενῆ, καθά φησι Σωσικράτης (FHG iv. 501 sq.), προαι-<br>
σθόμενος τὸ ἐφ' ἑαυτῷ διεκώλυσεν. ᾄξας γὰρ εἰς τὴν ἐκκλησίαν<br>
μετὰ δόρατος καὶ ἀσπίδος προεῖπεν αὐτοῖς τὴν ἐπίθεσιν τοῦ<br>
Πεισιστράτου· καὶ οὐ μόνον, ἀλλὰ καὶ βοηθεῖν ἕτοιμος εἶναι,<br>
λέγων ταῦτα· ἄνδρες Ἀθηναῖοι, τῶν μὲν σοφώτερος, τῶν δὲ<br>
ἀνδρειότερός εἰμι· σοφώτερος μὲν τῶν τὴν ἀπάτην Πεισιστράτου<br>
μὴ συνιέντων, ἀνδρειότερος δὲ τῶν ἐπισταμένων μέν, διὰ δέος δὲ<br>
σιωπώντων. καὶ ἡ βουλή, Πεισιστρατίδαι ὄντες, μαίνεσθαι<br>
ἔλεγον αὐτόν· ὅθεν εἶπε ταυτί (Diehl 9)·<br>
<p class=m9>δείξει δὴ μανίην μὲν ἐμὴν βαιὸς χρόνος ἀστοῖς,</p>
<p class=m12>δείξει, ἀληθείης ἐς μέσον ἐρχομένης.</p></td></tr>
<tr valign=baseline><td>50</td><td>τὰ δὲ περὶ τῆς τοῦ Πεισιστράτου τυραννίδος ἐλεγεῖα προλέγοντος<br>
&nbsp;&nbsp;&nbsp;αὐτοῦ ταῦτα ἦν (Diehl 10)·<br>
<p class=m6>ἐκ νεφέλης φέρεται χιόνος μένος ἠδὲ χαλάζης·</p>
<p class=m9>βροντὴ δ' ἐκ λαμπρῆς γίγνεται ἀστεροπῆς·</p>
<p class=m6>ἀνδρῶν δ' ἐκ μεγάλων πόλις ὄλλυται· ἐς δὲ μονάρχου</p>
<p class=m9>δῆμος ἀιδρίῃ δουλοσύνην ἔπεσεν.</p>
&nbsp;&nbsp;&nbsp;Ἤδη δὲ αὐτοῦ κρατοῦντος οὐ πείθων ἔθηκε τὰ ὅπλα πρὸ τοῦ<br>
στρατηγείου καὶ εἰπών, "ὦ πατρίς, βεβοήθηκά σοι καὶ λόγῳ καὶ<br>
ἔργῳ," ἀπέπλευσεν εἰς Αἴγυπτον καὶ εἰς Κύπρον, καὶ πρὸς<br>
Κροῖσον ἦλθεν, ὅτε καὶ ἐρωτηθεὶς ὑπ' αὐτοῦ, "τίς σοι δοκεῖ<br>
εὐδαίμων;" "Τέλλος," ἔφη, "Ἀθηναῖος καὶ Κλέοβις καὶ Βίτων"<br>
καὶ τὰ θρυλούμενα.<br></td></tr>
<tr valign=baseline><td>51</td><td><p class=f>Φασὶ δέ τινες ὅτι κοσμήσας ἑαυτὸν ὁ Κροῖσος παντοδαπῶς καὶ<br>
καθίσας εἰς τὸν θρόνον ἤρετο αὐτὸν εἴ τι θέαμα κάλλιον τεθέαται·<br>
ὁ δέ "ἀλεκτρυόνας," εἶπε, "&lt;καὶ&gt; φασιανοὺς καὶ ταώς· φυσικῷ<br>
γὰρ ἄνθει κεκόσμηνται καὶ μυρίῳ καλλίονι." ἐκεῖθέν τε ἀπαλ-<br>
λαγεὶς ἐγένετο ἐν Κιλικίᾳ, καὶ πόλιν συνῴκισεν ἣν ἀφ' ἑαυτοῦ<br>
Σόλους ἐκάλεσεν· ὀλίγους τέ τινας τῶν Ἀθηναίων ἐγκατῴκισεν,<br>
οἳ τῷ χρόνῳ τὴν φωνὴν ἀποξενωθέντες σολοικίζειν ἐλέχθησαν.<br>
καί εἰσιν οἱ μὲν ἔνθεν Σολεῖς, οἱ δ' ἀπὸ Κύπρου Σόλιοι. ὅτε δὲ τὸν<br>
Πεισίστρατον ἔμαθεν ἤδη τυραννεῖν, τάδε ἔγραψε πρὸς τοὺς<br>
Ἀθηναίους (Diehl 8)·<br></td></tr>
<tr valign=baseline><td>52</td><td>
<p class=m9>εἰ δὲ πεπόνθατε δεινὰ δι' ὑμετέρην κακότητα,</p>
<p class=m12>μή τι θεοῖς τούτων μοῖραν ἐπαμφέρετε.</p>
<p class=m9>αὐτοὶ γὰρ τούτους ηὐξήσατε, ῥύσια δόντες,</p>
<p class=m12>καὶ διὰ ταῦτα κακὴν ἔσχετε δουλοσύνην.</p>
<p class=m9>ὑμέων δ' εἷς μὲν ἕκαστος ἀλώπεκος ἴχνεσι βαίνει,</p>
<p class=m12>σύμπασιν δ' ὑμῖν κοῦφος ἔνεστι νόος.</p>
<p class=m9>εἰς γὰρ γλῶσσαν ὁρᾶτε καὶ εἰς ἔπος αἰόλον ἀνδρός,</p>
<p class=m12>εἰς ἔργον δ' οὐδὲν γιγνόμενον βλέπετε.</p>
καὶ οὗτος μὲν ταῦτα. Πεισίστρατος δ' αὐτῷ φεύγοντι τοῦτον<br>
ἐπέστειλε τὸν τρόπον (Hercher 490).
<!-- </dl>
 -->
<p class=st>Πεισίστρατος Σόλωνι</p>
<!-- <dl compact> --></td></tr>
<tr valign=baseline><td>53</td><td><p class=f>Οὔτε μόνος Ἑλλήνων τυραννίδι ἐπεθέμην, οὔτε οὐ προσῆκόν<br>
μοι, γένους ὄντι τῶν Κοδριδῶν. ἀνέλαβον γὰρ ἐγὼ ἃ ὀμόσαντες<br>
Ἀθηναῖοι παρέξειν Κόδρῳ τε καὶ τῷ ἐκείνου γένει, ἀφείλοντο. τά<br>
τε ἄλλα ἁμαρτάνω οὐδὲν ἢ περὶ θεοὺς ἢ περὶ ἀνθρώπους· ἀλλὰ<br>
καθότι σὺ διέθηκας τοὺς θεσμοὺς Ἀθηναίοις, ἐπιτρέπω πολι-<br>
τεύειν. καὶ ἄμεινόν γε πολιτεύουσιν ἢ κατὰ δημοκρατίαν· ἐῶ γὰρ<br>
οὐδένα ὑβρίζειν· καὶ ὁ τύραννος ἐγὼ οὐ πλέον τι φέρομαι τἀξιώ-<br>
ματος καὶ τῆς τιμῆς· ὁποῖα δὲ καὶ τοῖς πρόσθεν βασιλεῦσιν ἦν τὰ<br>
ῥητὰ γέρα. ἀπάγει δὲ ἕκαστος Ἀθηναίων τοῦ αὐτοῦ κλήρου<br>
δεκάτην, οὐκ ἐμοί, ἀλλ' ὁπόθεν ἔσται ἀναλοῦν εἴς τε θυσίας<br>
δημοτελεῖς καὶ εἴ τι ἄλλο τῶν κοινῶν καὶ ἢν [ὁ] πόλεμος ἡμᾶς<br>
καταλάβῃ.<br></td></tr>
<tr valign=baseline><td>54</td><td><p class=f>Σοὶ δ' ἐγὼ οὔτι μέμφομαι μηνύσαντι τὴν ἐμὴν διάνοιαν. εὐνοίᾳ<br>
γὰρ τῆς πόλεως μᾶλλον ἢ κατὰ τὸ ἐμὸν ἔχθος ἐμήνυες· ἔτι τε<br>
ἀμαθίᾳ τῆς ἀρχῆς, ὁποίαν τινὰ ἐγὼ καταστήσομαι. ἐπεὶ μαθὼν<br>
τάχ' ἂν ἠνέσχου καθισταμένου, οὐδ' ἔφυγες. ἐπάνιθι τοίνυν<br>
οἴκαδε, πιστεύων μοι καὶ ἀνωμότῳ, ἄχαρι μηδὲν πείσεσθαι<br>
Σόλωνα ἐκ Πεισιστράτου. ἴσθι γὰρ μηδ' ἄλλον τινὰ πεπονθέναι<br>
τῶν ἐμοὶ ἐχθρῶν. ἢν δὲ ἀξιώσῃς τῶν ἐμῶν φίλων εἷς εἶναι, ἔσῃ<br>
ἀνὰ πρώτους· οὐ γάρ τι ἐν σοὶ ἐνορῶ δολερὸν ἢ ἄπιστον· εἴτε<br>
ἄλλως Ἀθήνησιν οἰκεῖν, ἐπιτετράψεται. ἡμῶν δὲ εἵνεκα μὴ<br>
ἐστέρησο τῆς πατρίδος.<br></td></tr>
<tr valign=baseline><td>55</td><td><p class=f>Ταῦτα μὲν Πεισίστρατος. Σόλων δὲ ὅρον ἀνθρωπίνου βίου<br>
φησὶν ἔτη ἑβδομήκοντα.<br>
&nbsp;&nbsp;&nbsp;Δοκεῖ δὲ καὶ κάλλιστα νομοθετῆσαι· ἐάν τις μὴ τρέφῃ τοὺς<br>
γονέας, ἄτιμος ἔστω· ἀλλὰ καὶ ὁ τὰ πατρῷα κατεδηδοκὼς ὁμοίως.<br>
καὶ ὁ ἀργὸς ὑπεύθυνος ἔστω παντὶ τῷ βουλομένῳ γράφεσθαι.<br>
Λυσίας δ' ἐν τῷ κατὰ Νικίδου (Thalheim or. C) Δράκοντά φησι<br>
γεγραφέναι τὸν νόμον, Σόλωνα δὲ τεθηκέναι τὸν ἡταιρηκότα<br>
εἴργειν τοῦ βήματος. συνέστειλε δὲ καὶ τὰς τιμὰς τῶν ἐν ἀγῶσιν<br>
ἀθλητῶν, Ὀλυμπιονίκῃ μὲν τάξας πεντακοσίας δραχμάς, Ἰσθμιο-<br>
νίκῃ δὲ ἑκατόν, καὶ ἀνὰ λόγον ἐπὶ τῶν ἄλλων· ἀπειρόκαλον<br>
γὰρ τὸ ἐξαίρειν τὰς τούτων τιμάς, ἀλλὰ μόνων ἐκείνων τῶν ἐν<br>
πολέμοις τελευτησάντων, ὧν καὶ τοὺς υἱοὺς δημοσίᾳ τρέφεσθαι<br>
καὶ παιδεύεσθαι.<br></td></tr>
<tr valign=baseline><td>56</td><td><p class=f>Ὅθεν καὶ ἐζήλουν πολλοὶ καλοὶ κἀγαθοὶ γίνεσθαι κατὰ πόλε-<br>
μον· ὡς Πολύζηλος, ὡς Κυνέγειρος, ὡς Καλλίμαχος, ὡς σύμ-<br>
παντες οἱ Μαραθωνομάχαι· ἔτι δ' Ἁρμόδιος καὶ Ἀριστογείτων<br>
καὶ Μιλτιάδης καὶ μυρίοι ὅσοι. ἀθληταὶ δὲ καὶ ἀσκούμενοι<br>
πολυδάπανοι, καὶ νικῶντες ἐπιζήμιοι καὶ στεφανοῦνται κατὰ τῆς<br>
πατρίδος μᾶλλον ἢ κατὰ τῶν ἀνταγωνιστῶν· γέροντές τε γενό-<br>
μενοι κατὰ τὸν Εὐριπίδην (fr. 282, 12 N.2)<br>
<p class=m15>τρίβωνες ἐκλιπόντες οἴχονται κρόκας.</p>
ὅπερ συνιδὼν ὁ Σόλων μετρίως αὐτοὺς ἀπεδέξατο. κάλλιστον δὲ<br>
κἀκεῖνο· τὸν ἐπίτροπον τῇ τῶν ὀρφανῶν μητρὶ μὴ συνοικεῖν, μηδ'<br>
ἐπιτροπεύειν, εἰς ὃν ἡ οὐσία ἔρχεται τῶν ὀρφανῶν τελευτησάν-<br></td></tr>
<tr valign=baseline><td>57</td><td>των. κἀκεῖνο· δακτυλιογλύφῳ μὴ ἐξεῖναι σφραγῖδα φυλάττειν<br>
τοῦ πραθέντος δακτυλίου· καὶ ἐὰν ἕνα ὀφθαλμὸν ἔχοντος ἐκκόψῃ<br>
τις, ἀντεκκόπτειν τοὺς δύο. ἃ μὴ ἔθου, μὴ ἀνέλῃ· εἰ δὲ μή,<br>
θάνατος ἡ ζημία. τῷ ἄρχοντι, ἐὰν μεθύων ληφθῇ, θάνατον εἶναι<br>
τὴν ζημίαν.<br>
&nbsp;&nbsp;&nbsp;Τά τε Ὁμήρου ἐξ ὑποβολῆς γέγραφε ῥαψῳδεῖσθαι, οἷον ὅπου ὁ<br>
πρῶτος ἔληξεν, ἐκεῖθεν ἄρχεσθαι τὸν ἐχόμενον. μᾶλλον οὖν<br>
Σόλων Ὅμηρον ἐφώτισεν ἢ Πεισίστρατος, ὥς φησι Διευχίδας ἐν<br>
πέμπτῳ Μεγαρικῶν (FGrH 485 F 6). ἦν δὲ μάλιστα τὰ ἔπη<br>
ταυτί· "οἳ δ' ἄρ' Ἀθήνας εἶχον" καὶ τὰ ἑξῆς (B 546-7).<br></td></tr>
<tr valign=baseline><td>58</td><td><p class=f>Πρῶτος δὲ Σόλων τὴν τριακάδα ἔνην καὶ νέαν ἐκάλεσεν. καὶ<br>
πρῶτος τὴν συναγωγὴν τῶν ἐννέα ἀρχόντων ἐποίησεν εἰς τὸ<br>
συνειπεῖν, ὡς Ἀπολλόδωρός φησιν ἐν δευτέρῳ Περὶ νομοθετῶν.<br>
ἀλλὰ καὶ τῆς στάσεως γενομένης οὔτε μετὰ τῶν ἐξ ἄστεως, οὔτε<br>
μετὰ τῶν πεδιέων, ἀλλ' οὐδὲ μετὰ τῶν παράλων ἐτάχθη.<br>
&nbsp;&nbsp;&nbsp;Ἔλεγε δὲ τὸν μὲν λόγον εἴδωλον εἶναι τῶν ἔργων· βασιλέα δὲ<br>
τὸν ἰσχυρότατον τῇ δυνάμει. τοὺς δὲ νόμους τοῖς ἀραχνίοις<br>
ὁμοίους· καὶ γὰρ ἐκεῖνα, ἐὰν μὲν ἐμπέσῃ τι κοῦφον καὶ ἀσθενές,<br>
στέγειν· ἐὰν δὲ μεῖζον, διακόψαν οἴχεσθαι. ἔφασκέ τε σφραγί-<br></td></tr>
<tr valign=baseline><td><a name="c59">59</a></td><td>ζεσθαι τὸν μὲν λόγον σιγῇ, τὴν δὲ σιγὴν καιρῷ. ἔλεγε δὲ τοὺς<br>
παρὰ τοῖς τυράννοις δυναμένους παραπλησίους εἶναι ταῖς ψήφοις<br>
ταῖς ἐπὶ τῶν λογισμῶν. καὶ γὰρ ἐκείνων ἑκάστην ποτὲ μὲν πλείω<br>
σημαίνειν, ποτὲ δὲ ἥττω· καὶ τούτων τοὺς τυράννους ποτὲ μὲν<br>
ἕκαστον μέγαν ἄγειν καὶ λαμπρόν, ποτὲ δὲ ἄτιμον. ἐρωτηθεὶς<br>
διὰ τί κατὰ πατροκτόνου νόμον οὐκ ἔθηκε, "διὰ τὸ ἀπελπίσαι,"<br>
εἶπεν. πῶς τε ἥκιστ' ἂν ἀδικοῖεν οἱ ἄνθρωποι, "εἰ ὁμοίως," ἔφη,<br>
"ἄχθοιντο τοῖς ἀδικουμένοις οἱ μὴ ἀδικούμενοι." καὶ "τὸν<br>
μὲν κόρον ὑπὸ τοῦ πλούτου γεννᾶσθαι, τὴν δὲ ὕβριν ὑπὸ τοῦ<br>
κόρου." ἠξίωσέ τε Ἀθηναίους τὰς ἡμέρας κατὰ σελήνην ἄγειν.<br>
καὶ Θέσπιν ἐκώλυσε τραγῳδίας διδάσκειν, ὡς ἀνωφελῆ τὴν<br></td></tr>
<tr valign=baseline><td>60</td><td>ψευδολογίαν. ὅτ' οὖν Πεισίστρατος ἑαυτὸν κατέτρωσεν, ἐκεῖθεν<br>
ἔφη ταῦτα φῦναι. τοῖς τε ἀνθρώποις συνεβούλευσεν, ὥς φησιν<br>
Ἀπολλόδωρος ἐν τῷ Περὶ τῶν φιλοσόφων αἱρέσεων, τάδε· καλο-<br>
κἀγαθίαν ὅρκου πιστοτέραν ἔχε. μὴ ψεύδου. τὰ σπουδαῖα<br>
μελέτα. φίλους μὴ ταχὺ κτῶ· οὓς δ' ἂν κτήσῃ μὴ ἀποδοκίμαζε.<br>
ἄρχε πρῶτον μαθὼν ἄρχεσθαι. συμβούλευε μὴ τὰ ἥδιστα, ἀλλὰ<br>
τὰ ἄριστα. νοῦν ἡγεμόνα ποιοῦ. μὴ κακοῖς ὁμίλει. θεοὺς τίμα,<br>
γονέας αἰδοῦ. φασὶ δ' αὐτὸν καὶ Μιμνέρμου γράψαντος (Diehl 6),<br>
<p class=m9>αἲ γὰρ ἄτερ νούσων τε καὶ ἀργαλέων μελεδωνέων</p>
<p class=m12>ἑξηκονταέτη μοῖρα κίχοι θανάτου,</p></td></tr>
<tr valign=baseline><td>61</td><td>ἐπιτιμῶντα αὐτῷ εἰπεῖν (Diehl 22, 1-4)·<br>
<p class=m9>ἀλλ' εἴ μοι κἂν νῦν ἔτι πείσεαι, ἔξελε τοῦτον·</p>
<p class=m12>μηδὲ μέγαιρ' ὅτι σεῦ τοῖον ἐπεφρασάμην·</p>
<p class=m9>καὶ μεταποίησον, Λιγυαστάδη, ὧδε δ' ἄειδε·</p>
<p class=m12>ὀγδωκονταέτη μοῖρα κίχοι θανάτου.</p>
&nbsp;&nbsp;&nbsp;Τῶν δὲ ᾀδομένων αὐτοῦ ἐστι τάδε (Bergk 42)·<br>
<p class=m18>πεφυλαγμένος ἄνδρα ἕκαστον, ὅρα<br>
μὴ κρυπτὸν ἔχων ἔχθος κραδίῃ,<br>
φαιδρῷ προσεννέπῃ προσώπῳ,<br>
γλῶσσα δέ οἱ διχόμυθος<br>
ἐκ μελαίνης φρενὸς γεγωνῇ.</p>
&nbsp;&nbsp;&nbsp;Γέγραφε δὲ δῆλον μὲν ὅτι τοὺς νόμους, καὶ δημηγορίας καὶ εἰς<br>
ἑαυτὸν ὑποθήκας, ἐλεγεῖα, καὶ τὰ περὶ Σαλαμῖνος καὶ τῆς<br>
Ἀθηναίων πολιτείας ἔπη πεντακισχίλια, καὶ ἰάμβους καὶ ἐπῳδούς.<br></td></tr>
<tr valign=baseline><td>62</td><td><p class=f>Ἐπὶ δὲ τῆς εἰκόνος αὐτοῦ ἐπιγέγραπται τάδε (A. Pal. vii. 86)·<br>
<p class=m12>ἡ Μήδων ἄδικον παύσασ' ὕβριν, ἥδε Σόλωνα</p>
<p class=m15>τόνδε τεκνοῖ Σαλαμὶς θεσμοθέτην ἱερόν.</p>
&nbsp;&nbsp;&nbsp;Ἤκμαζε μὲν οὖν περὶ τὴν τεσσαρακοστὴν ἕκτην Ὀλυμπιάδα,<br>
ἧς τῷ τρίτῳ ἔτει ἦρξεν Ἀθήνησι, καθά φησι Σωσικράτης· ὅτε καὶ<br>
τίθησι τοὺς νόμους. ἐτελεύτησε δ' ἐν Κύπρῳ βιοὺς ἔτη ὀγδοή-<br>
κοντα, τοῦτον ἐπισκήψας τοῖς ἰδίοις τὸν τρόπον, ἀποκομίσαι<br>
αὐτοῦ τὰ ὀστᾶ εἰς Σαλαμῖνα καὶ τεφρώσαντας εἰς τὴν χώραν<br>
σπεῖραι. ὅθεν καὶ Κρατῖνος ἐν τοῖς Χείρωσί φησιν, αὐτὸν ποιῶν<br>
λέγοντα (Kock i. 82, fr. 228)·<br>
<p class=m12>οἰκῶ δὲ νῆσον, ὡς μὲν ἀνθρώπων λόγος,<br>
ἐσπαρμένος κατὰ πᾶσαν Αἴαντος πόλιν.</p></td></tr>
<tr valign=baseline><td>63</td><td><p class=f>Ἔστι δὲ καὶ ἡμέτερον ἐπίγραμμα ἐν τῇ προειρημένῃ Παμ-<br>
μέτρῳ, ἔνθα καὶ περὶ πάντων τῶν τελευτησάντων ἐλλογίμων<br>
διείλεγμαι παντὶ μέτρῳ καὶ ῥυθμῷ, ἐπιγράμμασι καὶ μέλεσιν,<br>
ἔχον οὕτως (A. Pal. vii. 87)·<br>
<p class=m9>σῶμα μὲν ἦρε Σόλωνος ἐν ἀλλοδαπῇ Κύπριον πῦρ·</p>
<p class=m12>ὀστὰ δ' ἔχει Σαλαμίς, ὧν κόνις ἀστάχυες.</p>
<p class=m9>ψυχὴν δ' ἄξονες εὐθὺς ἐς οὐρανὸν ἤγαγον· εὖ γὰρ</p>
<p class=m12>θῆκε νόμους αὐτοῖς ἄχθεα κουφότατα.</p>
&nbsp;&nbsp;&nbsp;Ἀπεφθέγξατο δέ, φασί, Μηδὲν ἄγαν. καὶ αὐτόν φησι Διο-<br>
σκουρίδης ἐν τοῖς Ἀπομνημονεύμασιν (FGrH 594 F 6), ἐπειδὴ<br>
δακρύει τὸν παῖδα τελευτήσαντα, ὃν ἡμεῖς οὐ παρειλήφαμεν,<br>
πρὸς τὸν εἰπόντα, "ἀλλ' οὐδὲν ἀνύτεις," εἰπεῖν, "δι' αὐτὸ δὲ<br>
τοῦτο δακρύω, ὅτι οὐδὲν ἀνύτω."<br>
&nbsp;&nbsp;&nbsp;Φέρονται δὲ αὐτοῦ καὶ ἐπιστολαὶ αἵδε·<br>
<!-- </dl> -->

<p class=st>Σόλων Περιάνδρῳ</p>
<!-- <dl compact> --></td></tr>
<tr valign=baseline><td>64</td><td><p class=f>Ἐπαγγέλλεις μοι πολλούς τοι ἐπιβουλεύειν. σὺ δὲ εἰ μὲν<br>
μέλλεις ἐκποδὼν ἅπαντας ποιήσεσθαι, οὐκ ἂν φθάνοις. ἐπι-<br>
βουλεύσειε δ' ἄν τις καὶ τῶν ἀνυπόπτων, ὁ μὲν δεδιὼς περὶ αὑτῷ,<br>
ὁ δὲ σοῦ καταγνούς, οὐκ ἔσθ' ὅ τι οὐκ ὀρρωδοῦντος· κἂν τῇ πόλει<br>
χάριν κατάθοιτο ἐξευρών, ἢν μὴ ὕποπτος εἴης. ἄριστον μὲν οὖν<br>
ἀπέχεσθαι, ἵνα τῆς αἰτίας ἀπαλλαγῇς. εἰ δὲ πάντως τυραννητέον,<br>
φροντίζειν ὅπως τὴν ἀλλοδαπὴν δύναμιν πλείονα ἕξεις τῶν ἐν τῇ<br>
πόλει, καὶ οὐδεὶς ἔτι τοι δεινός, μηδὲ σὺ ἐκποδών τινα ποιοῦ<br>
(Hercher 636).

<p class=st>Σόλων Ἐπιμενίδῃ</p>
<!-- <dl compact> -->
<!-- </td><td> --><p class=f>Οὔτε οἱ ἐμοὶ θεσμοὶ ἄρα Ἀθηναίους ἐπιπολὺ ὀνήσειν ἔμελλον,<br>
οὔτε σὺ καθήρας τὴν πόλιν ὤνησας. τό τε γὰρ θεῖον καὶ οἱ νομο-<br>
θέται οὐ καθ' ἑαυτὰ δύνανται ὀνῆσαι τὰς πόλεις, οἱ δὲ ἀεὶ τὸ<br>
πλῆθος ἄγοντες ὅπως ἂν γνώμης ἔχωσιν. οὕτω δὲ καὶ τὸ θεῖον<br>
καὶ οἱ νόμοι, εὖ μὲν ἀγόντων, εἰσὶν ὠφέλιμοι· κακῶς δὲ ἀγόντων,<br>
οὐδὲν ὠφελοῦσιν.<br></td></tr>
<tr valign=baseline><td>65</td><td><p class=f>Οὐδ' οἱ ἐμοὶ ἀμείνους εἰσὶ καὶ ὅσα ἐγὼ ἐνομοθέτησα. οἱ δ'<br>
ἐπιτρέποντες τὸ ξυνὸν ἔβλαπτον, οἳ οὐκ ἐγένοντο ἐμποδὼν Πεισι-<br>
στράτῳ ἐπιθέσθαι τυραννίδι. οὐδ' ἐγὼ προλέγων πιστὸς ἦν.<br>
ἐκεῖνος δὲ πιστότερος κολακεύων Ἀθηναίους ἐμοῦ ἀληθεύοντος.<br>
ἐγὼ δὴ θέμενος πρὸ τοῦ στρατηγείου τὰ ὅπλα εἶπον τῶν μὲν μὴ<br>
αἰσθανομένων Πεισίστρατον τυραννησείοντα εἶναι ξυνετώτερος,<br>
τῶν δὲ ὀκνούντων ἀμύνεσθαι ἀλκιμώτερος. οἱ δὲ μανίαν Σόλωνος<br>
κατεγίγνωσκον. τελευτῶν δὲ ἐμαρτυράμην· ὦ πατρίς, οὗτος μὲν<br>
Σόλων ἕτοιμός τοι καὶ λόγῳ καὶ ἔργῳ ἀμύνειν· τοῖς δ' αὖ καὶ<br>
μαίνεσθαι δοκῶ. ὥστε ἄπειμί τοι ἐκ μέσου ὁ μόνος ἐχθρὸς<br>
Πεισιστράτου· οἱ δὲ καὶ δορυφορούντων αὐτόν, εἴ τι βούλονται.<br>
ἴσθι γὰρ τὸν ἄνδρα, ὦ ἑταῖρε, δεινότατα ἁψάμενον τῆς τυραννίδος.<br></td></tr>
<tr valign=baseline><td>66</td><td>ἤρξατο μὲν δημαγωγεῖν· εἶτα δὲ ἑαυτῷ τραύματα ποιήσας,<br>
παρελθὼν ἐφ' ἡλιαίαν ἐβόα φάμενος πεπονθέναι ταῦτα ὑπὸ τῶν<br>
ἐχθρῶν· καὶ φύλακας ἠξίου παρασχεῖν οἱ τετρακοσίους τοὺς<br>
νεωτάτους. οἱ δὲ ἀνηκουστήσαντές μου παρέσχον τοὺς ἄνδρας.<br>
οὗτοι δὲ ἦσαν κορυνηφόροι. καὶ μετὰ τοῦτο τὸν δῆμον κατέλυσεν.<br>
ἦ μάτην ἔσπευδον ἀπαλλάξαι τοὺς πένητας αὐτῶν τῆς θητείας,<br>
οἵ γε δὴ νῦν ξύμπαντες ἑνὶ δουλεύουσι Πεισιστράτῳ (Hercher 636).
<!-- </dl> -->

<p class=st>Σόλων Πεισιστράτῳ</p>

<p class=f>Πιστεύω μηδὲν κακὸν ἐκ σοῦ πείσεσθαι. καὶ γὰρ πρὸ τῆς<br>
τυραννίδος φίλος σοὶ ἦν, καὶ νῦν οὐ μᾶλλον διάφορος ἢ τῶν ἄλλων<br>
τις Ἀθηναίων ὅτῳ μὴ ἀρέσκει τυραννίς. εἴτε δὲ ὑφ' ἑνὸς ἄρχεσθαι<br>
ἄμεινον αὐτοῖς, εἴτε δὴ δημοκρατεῖσθαι, πεπείσθω ᾗ ἑκάτερος<br></td></tr>
<tr valign=baseline><td>67</td><td>γιγνώσκει. καὶ σὲ φημὶ πάντων τυράννων εἶναι βέλτιστον. ἐπαν-<br>
ήκειν δέ μοι Ἀθήναζε οὐ καλῶς ἔχον ὁρῶ, μή μέ τις μέμψηται, εἰ<br>
διαθεὶς Ἀθηναίοις ἰσοπολιτείαν, καὶ παρὸν τυραννεῖν αὐτὸς οὐκ<br>
ἀξιώσας, νῦν ἐπανελθὼν ἀρεσκοίμην οἷς σὺ πράσσεις (Her-<br>
cher 637).
<!-- </dl> -->

<p class=st>Σόλων Κροίσῳ</p>
<!-- <dl compact> -->
<!-- </td><td> --><p class=f>Ἄγαμαί σε τῆς περὶ ἡμᾶς φιλοφροσύνης· καὶ νὴ τὴν Ἀθηνᾶν,<br>
εἰ μὴ περὶ παντός μοι ἦν οἰκεῖν ἐν δημοκρατίᾳ, ἐδεξάμην ἂν<br>
μᾶλλον τὴν δίαιταν ἔχειν ἐν τῇ παρὰ σοὶ βασιλείᾳ ἢ Ἀθήνησι,<br>
τυραννοῦντος βιαίως Πεισιστράτου. ἀλλὰ καὶ ἡδίων ἡμῖν ἡ<br>
βιοτὴ ἔνθα πᾶσι τὰ δίκαια καὶ ἴσα. ἀφίξομαι δ' οὖν παρὰ σέ,<br>
σπεύδων τοι ξένος γενέσθαι. (Hercher 637).
<!-- </dl> -->
<p class=st><a name="chilon">ΧΙΛΩΝ</a></p>
<!-- <dl compact> --></td></tr>
<tr valign=baseline><td>68</td><td><p class=f>Χίλων Δαμαγήτου Λακεδαιμόνιος. οὗτος ἐποίησεν ἐλεγεῖα εἰς<br>
ἔπη διακόσια, καὶ ἔφασκε πρόνοιαν περὶ τοῦ μέλλοντος λογισμῷ<br>
καταληπτὴν εἶναι ἀνδρὸς ἀρετήν. πρός τε τὸν ἀδελφὸν δυσ-<br>
φοροῦντα ὅτι μὴ ἔφορος ἐγένετο, αὐτοῦ ὄντος, "ἐγὼ μὲν γὰρ<br>
ἐπίσταμαι," εἶπεν, "ἀδικεῖσθαι, σὺ δὲ οὔ." γέγονε δὲ ἔφορος<br>
(FGrH 244 F 335c) κατὰ τὴν πεντηκοστὴν ἕκτην Ὀλυμπιάδα-<br>
Παμφίλη δέ φησι κατὰ τὴν ἕκτην (FHG iii. 520), καὶ πρῶτον<br>
ἔφορον γενέσθαι-ἐπὶ Εὐθυδήμου, ὥς φησι Σωσικράτης (FHG<br>
iv. 502). καὶ πρῶτος εἰσηγήσατο ἐφόρους τοῖς βασιλεῦσι παρα-<br>
ζευγνύναι· Σάτυρος δὲ Λυκοῦργον (FHG iii. 162).<br>
&nbsp;&nbsp;&nbsp;Οὗτος, ὥς φησιν Ἡρόδοτος ἐν τῇ πρώτῃ (§ 59), Ἱπποκράτει<br>
θυομένῳ ἐν Ὀλυμπίᾳ, τῶν λεβήτων αὐτομάτων ζεσάντων, συν-<br>
εβούλευσεν ἢ μὴ γῆμαι, ἤ, εἰ ἔχοι γυναῖκα, ἐκπέμψαι καὶ παῖδας<br></td></tr>
<tr valign=baseline><td><a name="c69">69</a></td><td>ἀπείπασθαι. φασὶ δ' αὐτὸν καὶ Αἰσώπου πυθέσθαι, ὁ Ζεὺς τί<br>
εἴη ποιῶν· τὸν δὲ φάναι, "τὰ μὲν ὑψηλὰ ταπεινοῦν, τὰ δὲ<br>
ταπεινὰ ὑψοῦν." ἐρωτηθεὶς τίνι διαφέρουσιν οἱ πεπαιδευμένοι<br>
τῶν ἀπαιδεύτων, ἔφη, "ἐλπίσιν ἀγαθοῖς." τί δύσκολον, "τὸ τὰ<br>
ἀπόρρητα σιωπῆσαι, καὶ σχολὴν εὖ διαθέσθαι, καὶ ἀδικούμενον<br>
δύνασθαι φέρειν." προσέταττε δὲ καὶ ταῦτα· γλώττης κρατεῖν,<br>
καὶ μάλιστα ἐν συμποσίῳ. μὴ κακολογεῖν τοὺς πλησίον· εἰ δὲ μή,<br></td></tr>
<tr valign=baseline><td>70</td><td>ἀκούσεσθαι ἐφ' οἷς λυπήσεσθαι. μὴ ἀπειλεῖν μηδενί· γυναικῶδες<br>
γάρ. ταχύτερον ἐπὶ τὰς ἀτυχίας τῶν φίλων ἢ ἐπὶ τὰς εὐτυχίας<br>
πορεύεσθαι. γάμον εὐτελῆ ποιεῖσθαι. τὸν τεθνηκότα μὴ κακο-<br>
λογεῖν. γῆρας τιμᾶν. φυλάττειν ἑαυτόν. ζημίαν αἱρεῖσθαι μᾶλλον<br>
ἢ κέρδος αἰσχρόν· ἡ μὲν γὰρ ἅπαξ ἐλύπησε, τὸ δὲ διὰ παντός.<br>
ἀτυχοῦντι μὴ ἐπιγελᾶν. ἰσχυρὸν ὄντα πρᾷον εἶναι, ὅπως οἱ<br>
πλησίον αἰδῶνται μᾶλλον ἢ φοβῶνται. μανθάνειν τῆς αὑτοῦ<br>
οἰκίας καλῶς προστατεῖν. τὴν γλῶτταν μὴ προτρέχειν τοῦ νοῦ.<br>
θυμοῦ κρατεῖν. μαντικὴν μὴ ἐχθαίρειν. μὴ ἐπιθυμεῖν ἀδυνάτων.<br>
ἐν ὁδῷ μὴ σπεύδειν. λέγοντα μὴ κινεῖν τὴν χεῖρα· μανικὸν γάρ.<br>
νόμοις πείθεσθαι. ἠρεμίᾳ χρῆσθαι.<br></td></tr>
<tr valign=baseline><td>71</td><td><p class=f>Τῶν δὲ ᾀδομένων αὐτοῦ μάλιστα εὐδοκίμησεν ἐκεῖνο· (Bergk<br>
iii. 199)<br>
<p class=m9>Ἐν &lt;μὲν&gt; λιθίναις ἀκόναις ὁ χρυσὸς ἐξετάζεται,<br>
διδοὺς βάσανον φανεράν·<br>
ἐν δὲ χρυσῷ<br>
ἀνδρῶν ἀγαθῶν τε κακῶν τε νοῦς ἔδωκ' ἔλεγχον.</p>
φασὶ δ' αὐτόν ποτε γηραιὸν ἤδη ὄντα εἰπεῖν ὡς οὐδὲν συνειδείη<br>
ἄνομον ἑαυτῷ ἐν τῷ βίῳ· διστάζειν δὲ περὶ ἑνός. κρίνων γάρ<br>
ποτε φίλῳ δίκην αὐτὸς μὲν κατὰ τὸν νόμον, τὸν δὲ φίλον πείσειεν<br>
ἀποδικάσαι αὐτοῦ, ἵνα ἀμφότερα καὶ τὸν νόμον καὶ τὸν φίλον<br>
τηρήσαι.<br>
&nbsp;&nbsp;&nbsp;Ἐνδοξότατος δὲ μάλιστα παρὰ τοῖς Ἕλλησιν ἐγένετο προ-<br>
ειπὼν περὶ Κυθήρων τῆς νήσου τῆς Λακωνικῆς. καταμαθὼν γὰρ<br>
τὴν φύσιν αὐτῆς, "εἴθε," ἔφη, "μὴ ἐγεγόνει, ἢ γενομένη<br></td></tr>
<tr valign=baseline><td>72</td><td>κατεβυθίσθη." καὶ εὖ προὐνοήσατο. Δημάρατος μὲν γὰρ φυγὰς<br>
ὢν Λακεδαιμονίων Ξέρξῃ συνεβούλευσε τὰς ναῦς συνέχειν ἐν τῇ<br>
νήσῳ· κἂν ἑαλώκει ἡ Ἑλλάς, εἰ ἐπείσθη Ξέρξης. ὕστερόν τε<br>
Νικίας ἐπὶ τῶν Πελοποννησιακῶν καταστρεψάμενος τὴν νῆσον,<br>
φρουρὸν ἐγκατέστησεν Ἀθηναίων, καὶ πάμπολλα τοὺς Λακεδαι-<br>
μονίους κακὰ διέθηκε.<br>
&nbsp;&nbsp;&nbsp;Βραχυλόγος τε ἦν· ὅθεν καὶ Ἀρισταγόρας ὁ Μιλήσιος (FGrH<br>
608 F 11) τοῦτον τὸν τρόπον Χιλώνειον καλεῖ. &lt;...&gt; Βράγχου<br>
δὲ εἶναι, ὃς τὸ ἱερὸν ἔκτισε τὸ ἐν Βραγχίδαις. ἦν δὲ γέρων περὶ<br>
τὴν πεντηκοστὴν δευτέραν Ὀλυμπιάδα, ὅτε Αἴσωπος ὁ λογο-<br>
ποιὸς ἤκμαζεν. ἐτελεύτησε δ', ὥς φησιν Ἕρμιππος, (FHG iii.<br>
39) ἐν Πίσῃ, τὸν υἱὸν Ὀλυμπιονίκην ἀσπασάμενος πυγμῆς.<br>
ἔπαθε δὴ τοῦτο ὑπερβολῇ τε χαρᾶς καὶ ἀσθενείᾳ πολυετίας. καὶ<br>
αὐτὸν πάντες οἱ κατὰ τὴν πανήγυριν ἐντιμότατα παρέπεμψαν.<br>
&nbsp;&nbsp;&nbsp;Ἔστι δὲ καὶ εἰς τοῦτον ἐπίγραμμα ἡμῶν (A. Pal. vii. 88)·<br></td></tr>
<tr valign=baseline><td>73</td>
<td><p class=m3>Φωσφόρε, σοί, Πολύδευκες, ἔχω χάριν, οὕνεκεν υἱὸς<br>
<p class=m6>Χίλωνος πυγμῇ χλωρὸν ἕλεν κότινον.</p>
<p class=m3>εἰ δ' ὁ πατὴρ στεφανοῦχον ἰδὼν τέκνον ἤμυσεν ἡσθείς,</p>
<p class=m6>οὐ νεμεσητόν· ἐμοὶ τοῖος ἴτω θάνατος.</p>
ἐπὶ δὲ τῆς εἰκόνος αὐτοῦ ἐπιγέγραπται τόδε (A. Pal. ix. 596)·<br>
<p class=m9>τόνδε δοριστέφανος Σπάρτα Χίλων' ἐφύτευσεν,</p>
<p class=m12>ὃς τῶν ἑπτὰ σοφῶν πρῶτος ἔφυ σοφίᾳ.</p>
ἀπεφθέγξατο, "ἐγγύα, πάρα δ' ἄτα." ἔστιν αὐτοῦ καὶ ἐπιστόλιον<br>
τόδε (Hercher 193)·
<!-- </dl> -->

<p class=st>Χίλων Περιάνδρῳ</p>
<!-- <dl compact> -->
<!-- </td><td> --><p class=f>Ἐπιστέλλεις ἐμὶν ἐκστρατείαν ἐπὶ ἐκδάμως, ὡς αὐτός κα<br>
ἐξέρποις· ἐγὼν δὲ δοκέω καὶ τὰ οἰκῇα σφαλερὰ ἦμεν ἀνδρὶ<br>
μονάρχῳ, καὶ τῆνον τυράννων εὐδαιμονίζω ὅστις κα οἴκοι ἐξ<br>
αὐτὸς αὑτῶ κατθάνῃ.
<!-- </dl> -->

<p class=st><a name="pittakos">ΠΙΤΤΑΚΟΣ</a></p>
<!-- <dl compact> --></td></tr>
<tr valign=baseline><td>74</td><td><p class=f>Πιττακὸς Ὑρραδίου Μυτιληναῖος. φησὶ δὲ Δοῦρις τὸν πατέρα<br>
αὐτοῦ Θρᾷκα εἶναι (FGrH 76 F 75). οὗτος μετὰ τῶν Ἀλκαίου<br>
γενόμενος ἀδελφῶν Μέλαγχρον καθεῖλε τὸν τῆς Λέσβου τύραννον·<br>
καὶ περὶ τῆς Ἀχιλείτιδος χώρας μαχομένων Ἀθηναίων καὶ Μυτιλη-<br>
ναίων ἐστρατήγει μὲν αὐτός, Ἀθηναίων δὲ Φρύνων παγκρατιαστὴς<br>
Ὀλυμπιονίκης. συνέθετο δὴ μονομαχῆσαι πρὸς αὐτόν· καὶ δί-<br>
κτυον ἔχων ὑπὸ τὴν ἀσπίδα λαθραίως περιέβαλε τὸν Φρύνωνα, καὶ<br>
κτείνας ἀνεσώσατο τὸ χωρίον. ὕστερον μέντοι φησὶν Ἀπολλό-<br>
δωρος ἐν τοῖς Χρονικοῖς (FGrH 244 F 27) διαδικασθῆναι τοὺς<br>
Ἀθηναίους περὶ τοῦ χωρίου πρὸς τοὺς Μυτιληναίους, ἀκούοντος<br>
τῆς δίκης Περιάνδρου, ὃν καὶ τοῖς Ἀθηναίοις προσκρῖναι.<br></td></tr>
<tr valign=baseline><td>75</td><td><p class=f>Τότε δ' οὖν τὸν Πιττακὸν ἰσχυρῶς ἐτίμησαν οἱ Μυτιληναῖοι,<br>
καὶ τὴν ἀρχὴν ἐνεχείρισαν αὐτῷ. ὁ δὲ δέκα ἔτη κατασχὼν καὶ εἰς<br>
τάξιν ἀγαγὼν τὸ πολίτευμα, κατέθετο τὴν ἀρχήν, καὶ δέκα<br>
ἐπεβίω ἄλλα. καὶ χώραν αὐτῷ ἀπένειμαν οἱ Μυτιληναῖοι· ὁ δὲ<br>
ἱερὰν ἀνῆκεν, ἥτις νῦν Πιττάκειος καλεῖται. Σωσικράτης δέ<br>
φησιν (FHG iv. 502) ὅτι ὀλίγον ἀποτεμόμενος ἔφη τὸ ἥμισυ τοῦ<br>
παντὸς πλεῖον εἶναι. ἀλλὰ καὶ Κροίσου διδόντος χρήματα οὐκ<br>
ἐδέξατο, εἰπὼν ἔχειν ὧν ἐβούλετο διπλάσια· ἄπαιδος γὰρ τἀδελ-<br>
φοῦ τελευτήσαντος κεκληρονομηκέναι.<br></td></tr>
<tr valign=baseline><td><a name="c76">76</a></td><td><p class=f>Παμφίλη δέ φησιν ἐν τῷ δευτέρῳ τῶν Ὑπομνημάτων (FHG<br>
iii. 521), ὡς τὸν υἱὸν αὐτοῦ Τυρραῖον καθήμενον ἐπὶ κουρείου ἐν<br>
Κύμῃ χαλκεύς τις πέλεκυν ἐμβαλὼν ἀνέλοι. τῶν δὲ Κυμαίων<br>
πεμψάντων τὸν φονέα τῷ Πιττακῷ, μαθόντα καὶ ἀπολύσαντα<br>
εἰπεῖν, "συγγνώμη μετανοίας κρείσσων." Ἡράκλειτος δέ φησιν,<br>
Ἀλκαῖον ὑποχείριον λαβόντα καὶ ἀπολύσαντα φάναι, "συγγνώμη<br>
τιμωρίας κρείσσων."<br>
&nbsp;&nbsp;&nbsp;Νόμους δὲ ἔθηκε· τῷ μεθύοντι, ἐὰν ἁμάρτῃ, διπλῆν εἶναι τὴν<br>
ζημίαν· ἵνα μὴ μεθύωσι, πολλοῦ κατὰ τὴν νῆσον οἴνου γινομένου.<br>
εἶπέ τε χαλεπὸν ἐσθλὸν ἔμμεναι· οὗ καὶ Σιμωνίδης μέμνηται<br>
(Page 542) λέγων· "ἄνδρ' ἀγαθὸν ἀλαθέως γενέσθαι χαλεπόν, τὸ<br></td></tr>
<tr valign=baseline><td>77</td><td>Πιττάκειον." μέμνηται αὐτοῦ καὶ Πλάτων ἐν Πρωταγόρᾳ (345d)·<br>
"ἀνάγκᾳ δ' οὐδὲ θεοὶ μάχονται." καὶ "ἀρχὴ ἄνδρα δείκνυσιν."<br>
ἐρωτηθεὶς δέ ποτε τί ἄριστον, "τὸ παρὸν εὖ ποιεῖν." καὶ ὑπὸ<br>
Κροίσου τίς ἀρχὴ μεγίστη, "ἡ τοῦ ποικίλου," ἔφη, "ξύλου,"<br>
σημαίνων τὸν νόμον. ἔλεγε δὲ καὶ τὰς νίκας ἄνευ αἵματος<br>
ποιεῖσθαι. ἔφη δὲ καὶ πρὸς τὸν Φωκαϊκὸν φάσκοντα δεῖν ζητεῖν<br>
σπουδαῖον ἄνθρωπον, "ἂν λίαν," ἔφη, "ζητῇς, οὐχ εὑρήσεις."<br>
καὶ πρὸς τοὺς πυνθανομένους τί εὐχάριστον, "χρόνος," ἔφη·<br>
ἀφανές, "τὸ μέλλον·" πιστόν, "γῆ·" ἄπιστον, "θάλασσα."<br></td></tr>
<tr valign=baseline><td>78</td><td>ἔλεγέ τε συνετῶν μὲν ἀνδρῶν, πρὶν γενέσθαι τὰ δυσχερῆ, προ-<br>
νοῆσαι ὅπως μὴ γένηται· ἀνδρείων δέ, γενόμενα εὖ θέσθαι. "ὃ<br>
μέλλεις πράττειν, μὴ πρόλεγε· ἀποτυχὼν γὰρ γελασθήσῃ." ἀτυ-<br>
χίαν μὴ ὀνειδίζειν, νέμεσιν αἰδόμενον. παρακαταθήκην λαβόντα<br>
ἀποδοῦναι. φίλον μὴ λέγειν κακῶς, ἀλλὰ μηδὲ ἐχθρόν. εὐσέβειαν<br>
ἀσκεῖν. σωφροσύνην φιλεῖν. ἀλήθειαν ἔχειν, πίστιν, ἐμπειρίαν,<br>
ἐπιδεξιότητα, ἑταιρίαν, ἐπιμέλειαν.<br>
&nbsp;&nbsp;&nbsp;Τῶν δὲ ᾀδομένων αὐτοῦ μάλιστα εὐδοκίμησε τάδε (Bergk<br>
iii. 198)·<br>
<p class=m12>ἔχοντα χρὴ τόξα καὶ ἰοδόκον φαρέτραν<br>
στείχειν ποτὶ φῶτα κακόν.<br>
πιστὸν γὰρ οὐδὲν γλῶσσα διὰ στόματος<br>
λαλεῖ διχόμυθον ἔχουσα<br>
καρδίῃ νόημα.</p></td></tr>
<tr valign=baseline><td>79</td><td>ἐποίησε δὲ καὶ ἐλεγεῖα ἔπη ἑξακόσια, καὶ ὑπὲρ νόμων κατα-<br>
λογάδην τοῖς πολίταις.<br>
&nbsp;&nbsp;&nbsp;Ἤκμαζε μὲν οὖν περὶ τὴν τεσσαρακοστὴν δευτέραν Ὀλυμ-<br>
πιάδα· ἐτελεύτησε δ' ἐπὶ Ἀριστομένους τῷ τρίτῳ ἔτει τῆς πεντη-<br>
κοστῆς δευτέρας Ὀλυμπιάδος, βιοὺς ὑπὲρ ἔτη ἑβδομήκοντα, ἤδη<br>
γηραιός. καὶ αὐτῷ ἐπὶ τοῦ μνήματος ἐπιγέγραπται τόδε (App.<br>
Anth. ii. 3)·<br>
<p class=m12>οἰκείοις δακρύοις ἁ γειναμένα κατακλαίει</p>
<p class=m15>Πιττακὸν ἥδ' ἱερὰ Λέσβος &lt;ἀποφθίμενον&gt;.</p>
ἀπόφθεγμα αὐτοῦ· καιρὸν γνῶθι.<br>
&nbsp;&nbsp;&nbsp;Γέγονε δὲ καὶ ἕτερος Πιττακὸς νομοθέτης, ὥς φησι Φαβωρῖνος<br>
ἐν Ἀπομνημονευμάτων πρώτῳ (FHG iii. 577) καὶ Δημήτριος ἐν<br>
Ὁμωνύμοις, ὃς καὶ μικρὸς προσηγορεύθη.<br>
&nbsp;&nbsp;&nbsp;Τὸν δ' οὖν σοφὸν λέγεταί ποτε νεανίσκῳ συμβουλευομένῳ περὶ<br>
γάμου ταῦτα εἰπεῖν, ἅ φησι Καλλίμαχος ἐν τοῖς Ἐπιγράμ-<br>
μασι (Pf. 1)·<br></td></tr>
<tr valign=baseline><td>80</td><td><p class=m6>Ξεῖνος Ἀταρνείτης τις ἀνήρετο Πιττακὸν οὕτω</p>
<p class=m9>τὸν Μυτιληναῖον, παῖδα τὸν Ὑρράδιον·</p>
<!-- </td><td> -->
<p class=m6>ἄττα γέρον, δοιός με καλεῖ γάμος· ἡ μία μὲν δὴ</p>
<p class=m9>νύμφη καὶ πλούτῳ καὶ γενεῇ κατ' ἐμέ·</p>
<p class=m6>ἡ δ' ἑτέρη προβέβηκε. τί λώϊον; εἰ δ' ἄγε σύν μοι</p>
<p class=m9>βούλευσον, ποτέρην εἰς ὑμέναιον ἄγω.</p>
<p class=m6>εἶπεν· ὁ δὲ σκίπωνα, γεροντικὸν ὅπλον, ἀείρας,</p>
<p class=m9>ἤνιδε, κεῖνοί σοι πᾶν ἐρέουσιν ἔπος.</p>
<p class=m6>οἱ δ' ἄρ' ὑπὸ πληγῇσι θοὰς βέμβικας ἔχοντες</p>
<p class=m9>ἔστρεφον εὐρείῃ παῖδες ἐνὶ τριόδῳ.</p>
<p class=m6>κείνων ἔρχεο, φησί, μετ' ἴχνια. χὠ μὲν ἐπέστη</p>
<p class=m9>πλησίον· οἱ δ' ἔλεγον· τὴν κατὰ σαυτὸν ἔλα.</p>
<p class=m6>ταῦτ' ἀΐων ὁ ξεῖνος ἐφείσατο μείζονος οἴκου</p>
<p class=m9>δράξασθαι, παίδων κληδόνα συνθέμενος.</p>
<p class=m6>τὴν δ' ὀλίγην ὡς κεῖνος ἐς οἰκίον ἤγετο νύμφην,</p>
<p class=m9>οὕτω καὶ σύ, Δίων, τὴν κατὰ σαυτὸν ἔλα.</p></td></tr>
<tr valign=baseline><td>81</td><td>δοκεῖ δ' ἐκ διαθέσεως αὐτὰ εἰρηκέναι. εὐγενεστέρα γὰρ αὐτῷ<br>
οὖσα ἡ γυνή, ἐπειδήπερ ἦν Δράκοντος ἀδελφὴ τοῦ Πενθίλου,<br>
σφόδρα κατεσοβαρεύετο αὐτοῦ.<br>
&nbsp;&nbsp;&nbsp;Τοῦτον Ἀλκαῖος (Lobel-Page 429) σαράποδα μὲν καὶ σάραπον<br>
ἀποκαλεῖ διὰ τὸ πλατύπουν εἶναι καὶ ἐπισύρειν τὼ πόδε· χειρο-<br>
πόδην δὲ διὰ τὰς ἐν τοῖς ποσὶ ῥαγάδας, ἃς χειράδας ἐκάλουν·<br>
γαύρηκα δὲ ὡς εἰκῆ γαυριῶντα· φύσκωνα δὲ καὶ γάστρωνα ὅτι<br>
παχὺς ἦν· ἀλλὰ μὴν καὶ ζοφοδορπίδαν ὡς ἄλυχνον· ἀγάσυρτον δὲ<br>
ὡς ἐπισεσυρμένον καὶ ῥυπαρόν. τούτῳ γυμνάσιον σῖτον ἀλεῖν,<br>
ὥς φησι Κλέαρχος ὁ φιλόσοφος (Wehrli iii, fg. 71).<br>
&nbsp;&nbsp;&nbsp;Καὶ αὐτοῦ ἐστιν ἐπιστόλιον τοιόνδε (Hercher 491)·
<!-- </dl> -->

<p class=st>Πιττακὸς Κροίσῳ</p>
<!-- <dl compact> -->
<!-- </td><td> --><p class=f>Κέλεαί με ἱκνέεσθαι ἐς Λυδίην, ὅπως σοι τὸν ὄλβον ἴδοιμι·<br>
ἐγὼ δὲ καὶ μὴ ὀρεὶς πέπεισμαι τὸν Ἀλυάττεω παῖδα τῶν βασιλήων<br>
πολυχρυσότατον πέλειν. οὐδέν τε πλέον ἄμμιν ἱκομένοις ἐς<br>
Σάρδις· χρυσοῦ γὰρ οὐ δεύμεθα, ἀλλὰ πέπαμαι ἄρκια καὶ τοῖς<br>
ἐμοῖς ἑτάροις. ἔμπας δ' ἵξομαι, ὡς ἀνδρὶ ξείνῳ γενοίμην τοι<br>
συνόμιλος.
<!-- </dl> -->

<p class=st><a name="vias">ΒΙΑΣ</a></p>
<!-- <dl compact> --></td></tr>
<tr valign=baseline><td>82</td><td><p class=f>Βίας Τευτάμου Πριηνεύς, προκεκριμένος τῶν ἑπτὰ ὑπὸ Σατύ-<br>
ρου (FHG iii. 162). τοῦτον οἱ μὲν πλούσιον, Δοῦρις δὲ (FGrH<br>
76 F 76) πάροικόν φησι γεγονέναι. Φανόδικος δὲ (FGrH 397 F<br>
4b) κόρας αἰχμαλώτους λυτρωσάμενον Μεσσηνίας θρέψαι τε ὡς<br>
θυγατέρας καὶ προῖκας ἐπιδοῦναι καὶ εἰς τὴν Μεσσήνην ἀπο-<br>
στεῖλαι τοῖς πατράσιν αὐτῶν. χρόνῳ δὲ ἐν ταῖς Ἀθήναις, ὡς<br>
προείρηται, τοῦ τρίποδος εὑρεθέντος ὑπὸ τῶν ἁλιέων, τοῦ χαλκοῦ,<br>
ἐπιγραφὴν ἔχοντος "τῷ σοφῷ", Σάτυρος μέν φησι παρελθεῖν<br>
τὰς κόρας-οἱ δὲ τὸν πατέρα αὐτῶν, ὡς καὶ Φανόδικος-εἰς τὴν<br>
ἐκκλησίαν, καὶ εἰπεῖν τὸν Βίαντα σοφόν, διηγησαμένας τὰ καθ'<br>
ἑαυτάς. καὶ ἀπεστάλη ὁ τρίπους· καὶ ὁ Βίας ἰδὼν ἔφη τὸν Ἀπόλλω<br></td></tr>
<tr valign=baseline><td><a name="c83">83</a></td><td>σοφὸν εἶναι, οὐδὲ προσήκατο. οἱ δὲ λέγουσιν ἐν Θήβαις τῷ<br>
Ἡρακλεῖ αὐτὸν ἀναθεῖναι, ἐπεὶ ἀπόγονος ἦν Θηβαίων ἀποικίαν<br>
εἰς Πριήνην στειλάντων, ὥσπερ καὶ Φανόδικός φησι.<br>
&nbsp;&nbsp;&nbsp;Λέγεται δὲ καὶ Ἀλυάττου πολιορκοῦντος Πριήνην τὸν Βίαντα<br>
πιήναντα δύο ἡμιόνους ἐξελάσαι εἰς τὸ στρατόπεδον· τὸν δὲ<br>
συνιδόντα καταπλαγῆναι &lt;τὸ&gt; μέχρι καὶ ἀλόγων διατείνειν αὐτῶν<br>
τὴν εὐθένιαν. καὶ ἐβουλήθη σπείσασθαι, καὶ εἰσέπεμψεν ἄγγελον.<br>
Βίας δὲ σωροὺς ψάμμου χέας καὶ ἄνωθεν σῖτον περιχέας ἔδειξε<br>
τῷ ἀνθρώπῳ· καὶ τέλος μαθὼν ὁ Ἀλυάττης εἰρήνην ἐσπείσατο<br>
πρὸς τοὺς Πριηνέας. θᾶττον δ' αὐτῷ πέμψαντι πρὸς τὸν Βίαντα<br>
ἵνα ἥκοι παρ' αὐτόν, "ἐγὼ δέ," φησίν, "Ἀλυάττῃ κελεύω κρόμ-<br></td></tr>
<tr valign=baseline><td>84</td><td>μυα ἐσθίειν [ἴσον τῷ κλαίειν]." λέγεται δὲ καὶ δίκας δεινότατος<br>
γεγονέναι εἰπεῖν. ἐπ' ἀγαθῷ μέντοι τῇ τῶν λόγων ἰσχύϊ προσ-<br>
εχρῆτο. ὅθεν καὶ Δημόδοκος ὁ Λέριος τοῦτο αἰνίττεται λέγων<br>
(Diehl 6)·<br>
<p class=m9>ἢν τύχῃς κρίνων δικάζευ τὴν Πριηνίην δίκην.</p>
καὶ Ἱππῶναξ· ἃ (Diehl 73)<br>
<p class=m9>καὶ δικάζεσθαι Βίαντος τοῦ Πριηνέως κρεῖσσον.</p>
&nbsp;&nbsp;&nbsp;Τοῦτον οὖν καὶ ἐτελεύτα τὸν τρόπον. δίκην γὰρ ὑπέρ τινος<br>
λέξας ἤδη ὑπέργηρως ὑπάρχων, μετὰ τὸ καταπαῦσαι τὸν λόγον<br>
ἀπέκλινε τὴν κεφαλὴν εἰς τοὺς τοῦ τῆς θυγατρὸς υἱοῦ κόλπους·<br>
εἰπόντος δὲ καὶ τοῦ δι' ἐναντίας καὶ τῶν δικαστῶν τὴν ψῆφον<br>
ἐνεγκόντων τῷ ὑπὸ τοῦ Βίαντος βοηθουμένῳ, λυθέντος τοῦ<br></td></tr>
<tr valign=baseline><td>85</td><td>δικαστηρίου νεκρὸς ἐν τοῖς κόλποις εὑρέθη. καὶ αὐτὸν μεγαλοπρε-<br>
πῶς ἔθαψεν ἡ πόλις, καὶ ἐπέγραψαν (A. Pal. vii. 90)·<br>
<p class=m9>κλεινοῖς ἐν δαπέδοισι Πριήνης φύντα καλύπτει</p>
<p class=m12>ἥδε Βίαντα πέτρη, κόσμον Ἴωσι μέγαν.</p>
ἀλλὰ καὶ ἡμεῖς (A. Pal. vii. 91)·<br>
<p class=m6>τῇδε Βίαντα κέκευθα, τὸν ἀτρέμας ἤγαγεν Ἑρμῆς</p>
<p class=m9>εἰς Ἀίδην, πολιῷ γήραϊ νιφόμενον.</p>
<p class=m6>εἶπε γάρ, εἶπε δίκην ἑτάρου τινός· εἶτ' ἀποκλινθεὶς</p>
<p class=m9>παιδὸς ἐς ἀγκαλίδας μακρὸν ἔτεινεν ὕπνον.</p>
<!-- </td><td> --><p class=f>Ἐποίησε δὲ περὶ Ἰωνίας, τίνα μάλιστα ἂν τρόπον εὐδαιμονοίη,<br>
εἰς ἔπη δισχίλια. τῶν δὲ ᾀδομένων αὐτοῦ εὐδοκίμησε τάδε<br>
(Bergk iii. 199)·<br>
<p class=m6>ἀστοῖσιν ἄρεσκε πᾶσιν ἐν πόλει &lt;...&gt; αἴκε μένῃς·<br>
πλείσταν γὰρ ἔχει χάριν· αὐθάδης δὲ τρόπος<br>
πολλάκι βλαβερὰν ἐξέλαμψεν ἄταν.</p></td></tr>
<tr valign=baseline><td>86</td><td>καὶ τὸ μὲν ἰσχυρὸν γενέσθαι τῆς φύσεως ἔργον· τὸ δὲ λέγειν<br>
δύνασθαι τὰ συμφέροντα τῇ πατρίδι ψυχῆς ἴδιον καὶ φρονήσεως.<br>
εὐπορίαν δὲ χρημάτων πολλοῖς καὶ διὰ τύχην περιγίνεσθαι.<br>
ἔλεγε δὲ ἀτυχῆ εἶναι τὸν ἀτυχίαν μὴ φέροντα· καὶ νόσον ψυχῆς τὸ<br>
τῶν ἀδυνάτων ἐρᾶν, ἀλλοτρίων δὲ κακῶν ἀμνημόνευτον εἶναι.<br>
ἐρωτηθεὶς τί δυσχερές, "τὴν ἐπὶ τὸ χεῖρον," ἔφη, "μεταβολὴν<br>
εὐγενῶς ἐνεγκεῖν." συμπλέων ποτὲ ἀσεβέσι, χειμαζομένης τῆς<br>
νεὼς κἀκείνων τοὺς θεοὺς ἐπικαλουμένων, "σιγᾶτε," ἔφη, "μὴ<br>
αἴσθωνται ὑμᾶς ἐνθάδε πλέοντας." ἐρωτηθεὶς ὑπὸ ἀσεβοῦς<br>
ἀνθρώπου τί ποτέ ἐστιν εὐσέβεια, ἐσίγα. τοῦ δὲ τὴν αἰτίαν τῆς<br>
σιγῆς πυθομένου, "σιωπῶ," ἔφη, "ὅτι περὶ τῶν οὐδέν σοι<br>
προσηκόντων πυνθάνῃ."<br></td></tr>
<tr valign=baseline><td>87</td><td><p class=f>Ἐρωτηθεὶς τί γλυκὺ ἀνθρώποις, "ἐλπίς," ἔφη. ἥδιον ἔλεγε<br>
δικάζειν μεταξὺ ἐχθρῶν ἢ φίλων· τῶν μὲν γὰρ φίλων πάντως<br>
ἐχθρὸν ἔσεσθαι τὸν ἕτερον, τῶν δὲ ἐχθρῶν τὸν ἕτερον φίλον.<br>
ἐρωτηθεὶς τί ποιῶν ἄνθρωπος τέρπεται, ἔφη, "κερδαίνων." ἔλεγέ<br>
τε τὸν βίον οὕτω μετρεῖν ὡς καὶ πολὺν καὶ ὀλίγον χρόνον βιωσο-<br>
μένους, καὶ φιλεῖν ὡς μισήσοντας· τοὺς γὰρ πλείστους εἶναι<br>
κακούς. συνεβούλευέ τε ὧδε· "βραδέως ἐγχείρει τοῖς πραττο-<br>
μένοις· ὃ δ' ἂν ἕλῃ, βεβαίως τηρῶν διάμενε. μὴ ταχὺ λάλει·<br></td></tr>
<tr valign=baseline><td>88</td><td>μανίαν γὰρ ἐμφαίνει. φρόνησιν ἀγάπα. περὶ θεῶν λέγε ὡς εἰσίν.<br>
ἀνάξιον ἄνδρα μὴ ἐπαίνει διὰ πλοῦτον. πείσας λαβέ, μὴ βιασά-<br>
μενος. ὅ τι ἂν ἀγαθὸν πράττῃς, εἰς θεοὺς ἀνάπεμπε. ἐφόδιον<br>
ἀπὸ νεότητος εἰς γῆρας ἀναλάμβανε σοφίαν· βεβαιότερον γὰρ<br>
τοῦτο τῶν ἄλλων κτημάτων."<br>
&nbsp;&nbsp;&nbsp;Μέμνηται τοῦ Βίαντος καὶ Ἱππῶναξ, ὡς προείρηται (§ 84<br>
sup.), καὶ ὁ δυσάρεστος Ἡράκλειτος (DK 22 B 39) μάλιστα<br>
αὐτὸν ἐπῄνεσε γράψας· ἐν Πριήνῃ Βίας ἐγένετο ὁ Τευτάμεω, οὗ<br>
πλέων λόγος ἢ τῶν ἄλλων. καὶ οἱ Πριηνεῖς δὲ αὐτῷ τέμενος<br>
καθιέρωσαν τὸ Τευτάμειον λεγόμενον. ἀπεφθέγξατο· οἱ πλεῖστοι<br>
κακοί.
<!-- </dl> -->

<p class=st><a name="kleovoulos">ΚΛΕΟΒΟΥΛΟΣ</a></p>
<!-- <dl compact> --></td></tr>
<tr valign=baseline><td>89</td><td><p class=f>Κλεόβουλος Εὐαγόρου Λίνδιος, ὡς δὲ Δοῦρις, Κάρ (FGrH<br>
76 F 77)· ἔνιοι δὲ εἰς Ἡρακλέα ἀναφέρειν τὸ γένος αὐτόν· ῥώμῃ<br>
δὲ καὶ κάλλει διαφέρειν, μετασχεῖν τε τῆς ἐν Αἰγύπτῳ φιλο-<br>
σοφίας. γενέσθαι τε αὐτῷ θυγατέρα Κλεοβουλίνην, αἰνιγμάτων<br>
ἑξαμέτρων ποιήτριαν, ἧς μέμνηται καὶ Κρατῖνος ἐν τῷ ὁμωνύμῳ<br>
δράματι, πληθυντικῶς ἐπιγράψας (Kock 1 39). ἀλλὰ καὶ τὸ<br>
ἱερὸν τῆς Ἀθηνᾶς ἀνανεώσασθαι αὐτὸν κτισθὲν ὑπὸ Δαναοῦ.<br>
οὗτος ἐποίησεν ᾄσματα καὶ γρίφους εἰς ἔπη τρισχίλια.<br>
&nbsp;&nbsp;&nbsp;Καὶ τὸ ἐπίγραμμά τινες τὸ ἐπὶ Μίδᾳ τοῦτόν φασι ποιῆσαι<br>
(A. Pal. vii. 153, Cert. Hom. et Hes. 265 Allen, etc.)·<br>
<p class=m6>χαλκῆ παρθένος εἰμί, Μίδα δ' ἐπὶ σήματι κεῖμαι.<br>
ἔστ' ἂν ὕδωρ τε νάῃ καὶ δένδρεα μακρὰ τεθήλῃ,</p></td></tr>
<tr valign=baseline><td>90</td><td><p class=m6>ἠέλιός τ' ἀνιὼν λάμπῃ, λαμπρά τε σελήνη,<br>
καὶ ποταμοί γε ῥέωσιν, ἀνακλύζῃ δὲ θάλασσα,<br>
αὐτοῦ τῇδε μένουσα πολυκλαύτῳ ἐπὶ τύμβῳ,<br>
ἀγγελέω παριοῦσι, Μίδας ὅτι τῇδε τέθαπται.</p>
φέρουσι δὲ μαρτύριον Σιμωνίδου ᾆσμα, ὅπου φησί (Page 581)·<br>
&nbsp;&nbsp;&nbsp;τίς κεν αἰνήσειε νόῳ πίσυνος Λίνδου ναέταν Κλεόβουλον<br>
&nbsp;&nbsp;&nbsp;ἀενάοις ποταμοῖς ἄνθεσί τ' εἰαρινοῖς<br>
&nbsp;&nbsp;&nbsp;ἀελίου τε φλογὶ χρυσέας τε σελάνας<br>
&nbsp;&nbsp;&nbsp;καὶ θαλασσαίαισι δίνῃς ἀντιθέντα μένος στάλας;<br>
&nbsp;&nbsp;&nbsp;ἅπαντα γάρ ἐστι θεῶν ἥσσω· λίθον δὲ<br>
&nbsp;&nbsp;&nbsp;καὶ βρότεοι παλάμαι θραύοντι· μωροῦ φωτὸς ἅδε βουλά.<br>
οὐ γὰρ εἶναι Ὁμήρου τὸ ἐπίγραμμα, πολλοῖς ἔτεσι προέχοντος,<br>
φασί, τοῦ Μίδα.<br>
&nbsp;&nbsp;&nbsp;Φέρεται δ' αὐτοῦ ἐν τοῖς Παμφίλης Ὑπομνήμασι (FHG iii.<br>
521) καὶ αἴνιγμα τοῖον (A. Pal. xiv. 101)·<br></td></tr>
<tr valign=baseline><td>91</td>
<td><p class=m9>εἷς ὁ πατήρ, παῖδες δυοκαίδεκα. τῶν δὲ ἑκάστῳ<br>
παῖδες δὶς τριάκοντα διάνδιχα εἶδος ἔχουσαι·<br>
αἱ μὲν λευκαὶ ἔασιν ἰδεῖν, αἱ δ' αὖτε μέλαιναι·<br>
ἀθάνατοι δέ τ' ἐοῦσαι, ἀποφθινύθουσιν ἅπασαι.</p>
ἔστι δ' ὁ ἐνιαυτός.<br>
&nbsp;&nbsp;&nbsp;Τῶν δὲ ᾀδομένων εὐδοκίμησεν αὐτοῦ τάδε (Bergk iii. 201)·<br>
<p class=m9>Ἀμουσία τὸ πλέον μέρος ἐν βροτοῖσι<br>
λόγων τε πλῆθος· ἀλλ' ὁ καιρὸς ἀρκέσει.<br>
φρόνει τι κεδνόν· μὴ μάταιος † ἄχαρις γιν†έσθω.</p>
ἔφη δὲ δεῖν συνοικίζειν τὰς θυγατέρας, παρθένους μὲν τὴν<br>
ἡλικίαν τὸ δὲ φρονεῖν γυναῖκας· ὑποδεικνὺς ὅτι δεῖ παιδεύεσθαι<br>
καὶ τὰς παρθένους. ἔλεγέ τε τὸν φίλον δεῖν εὐεργετεῖν, ὅπως<br>
μᾶλλον ᾖ φίλος· τὸν δὲ ἐχθρὸν φίλον ποιεῖν. φυλάσσεσθαι γὰρ τῶν<br></td></tr>
<tr valign=baseline><td>92</td><td>μὲν φίλων τὸν ψόγον, τῶν δὲ ἐχθρῶν τὴν ἐπιβουλήν. καὶ ὅταν τις<br>
ἐξίῃ τῆς οἰκίας, ζητείτω πρότερον τί μέλλει πράσσειν· καὶ ὅταν<br>
εἰσέλθῃ πάλιν, ζητείτω τί ἔπραξε. συνεβούλευέ τε εὖ τὸ σῶμα<br>
ἀσκεῖν· φιλήκοον εἶναι μᾶλλον ἢ φιλόλαλον· φιλομαθῆ μᾶλλον ἢ<br>
ἀμαθῆ· γλῶσσαν εὔφημον ἴσχειν· ἀρετῆς οἰκεῖον εἶναι, κακίας<br>
ἀλλότριον· ἀδικίαν φεύγειν· πόλει τὰ βέλτιστα συμβουλεύειν·<br>
ἡδονῆς κρατεῖν· βίᾳ μηδὲν πράττειν· τέκνα παιδεύειν· ἐχθρὰν<br>
διαλύειν. γυναικὶ μὴ φιλοφρονεῖσθαι, μηδὲ μάχεσθαι, ἀλλοτρίων<br>
παρόντων· τὸ μὲν γὰρ ἄνοιαν, τὸ δὲ μανίαν σημαίνει. οἰκέτην<br>
πάροινον μὴ κολάζειν, δοκεῖν γὰρ παροινεῖν. γαμεῖν ἐκ τῶν<br>
ὁμοίων· ἂν γὰρ ἐκ τῶν κρειττόνων λάβῃς, φησί, δεσπότας κτήσῃ<br></td></tr>
<tr valign=baseline><td>93</td><td>τοὺς συγγενέας. μὴ ἐπιγελᾶν τοῖς σκωπτομένοις· ἀπεχθήσεσθαι<br>
γὰρ τούτοις. εὐτυχῶν μὴ ἴσθι ὑπερήφανος· ἀπορήσας μὴ ταπεινοῦ.<br>
τὰς μεταβολὰς τῆς τύχης γενναίως ἐπίστασο φέρειν.<br>
&nbsp;&nbsp;&nbsp;Ἐτελεύτησε δὲ γηραιός, ἔτη βιοὺς ἑβδομήκοντα· καὶ αὐτῷ<br>
ἐπεγράφη (A. Pal. vii. 618)·<br>
<p class=m9>ἄνδρα σοφὸν Κλεόβουλον ἀποφθίμενον καταπενθεῖ</p>
<p class=m12>ἥδε πάτρα Λίνδος πόντῳ ἀγαλλομένη.</p>
&nbsp;&nbsp;&nbsp;Ἀπεφθέγξατο· μέτρον ἄριστον. καὶ Σόλωνι ἐπέστειλεν οὕτω<br>
(Hercher 207)·
<!-- </dl> -->

<p class=st>Κλεόβουλος Σόλωνι</p>
<!-- <dl compact>
</td><td> --><p class=f>Πολλοὶ μέν τιν ἔασιν ἕταροι καὶ οἶκος πάντη· φαμὶ δὲ ἐγὼν<br>
ποτανεστάταν ἐσεῖσθαι Σόλωνι τὰν Λίνδον δαμοκρατεομέναν.<br>
καὶ ἁ νᾶσος πελαγία, ἔνθα οἰκέοντι οὐδὲν δεινὸν ἐκ Πεισιστράτω.<br>
καὶ τοὶ ἕταροι δὲ ἑκάστοθεν πὰρ τὺ βασοῦνται.
<!-- </dl> -->

<p class=st><a name="periandros">ΠΕΡΙΑΝΔΡΟΣ</a></p>
<!-- <dl compact> --></td></tr>
<tr valign=baseline><td>94</td><td><p class=f>Περίανδρος Κυψέλου Κορίνθιος ἀπὸ τοῦ τῶν Ἡρακλειδῶν<br>
γένους. οὗτος γήμας Λυσίδην, ἣν αὐτὸς Μέλισσαν ἐκάλει, τὴν<br>
Προκλέους τοῦ Ἐπιδαυρίων τυράννου καὶ Ἐρισθενείας τῆς<br>
Ἀριστοκράτους παιδός, ἀδελφῆς δὲ Ἀριστοδήμου θυγατέρα, οἳ<br>
σχεδὸν πάσης Ἀρκαδίας ἐπῆρξαν, ὥς φησιν Ἡρακλείδης ὁ Ποντι-<br>
κὸς ἐν τῷ Περὶ ἀρχῆς (Wehrli vii, fg. 144), παῖδας ἐξ αὐτῆς<br>
ἐποίησε δύο, Κύψελον καὶ Λυκόφρονα· τὸν μὲν νεώτερον συνετόν,<br>
τὸν δὲ πρεσβύτερον ἄφρονα. χρόνῳ δὴ ὑπ' ὀργῆς βαλὼν ὑπο-<br>
βάθρῳ ἢ λακτίσας τὴν γυναῖκα ἔγκυον οὖσαν ἀπέκτεινε, πεισθεὶς<br>
διαβολαῖς παλλακίδων, ἃς ὕστερον ἔκαυσε.<br>
&nbsp;&nbsp;&nbsp;Τόν τε παῖδα ἀπεκήρυξεν εἰς Κέρκυραν λυπούμενον ἐπὶ τῇ<br></td></tr>
<tr valign=baseline><td>95</td><td>μητρί, ᾧ ὄνομα Λυκόφρων. ἤδη δὲ ἐν γήρᾳ καθεστὼς μετεπέμ-<br>
πετο αὐτὸν ὅπως παραλάβῃ τὴν τυραννίδα· ὃν φθάσαντες οἱ<br>
Κερκυραῖοι διεχρήσαντο. ὅθεν ὀργισθεὶς ἔπεμψε τοὺς παῖδας<br>
αὐτῶν πρὸς Ἀλυάττην ἐπ' ἐκτομῇ· προσσχούσης δὲ τῆς νεὼς<br>
Σάμῳ, ἱκετεύσαντες τὴν Ἥραν ὑπὸ τῶν Σαμίων διεσώθησαν.<br>
&nbsp;&nbsp;&nbsp;Καὶ ὃς (FGrH 244 F 332a) ἀθυμήσας ἐτελεύτησεν, ἤδη<br>
γεγονὼς ἔτη ὀγδοήκοντα. Σωσικράτης δέ φησι (FHG iv. 502)<br>
πρότερον Κροίσου τελευτῆσαι αὐτὸν ἔτεσι τεσσαράκοντα καὶ<br>
ἑνί, πρὸ τῆς τεσσαρακοστῆς ἐνάτης Ὀλυμπιάδος. τοῦτον Ἡρό-<br>
δοτος ἐν τῇ πρώτῃ (i. 20) ξένον φησὶν εἶναι Θρασυβούλῳ τῷ<br>
Μιλησίων τυράννῳ.<br></td></tr>
<tr valign=baseline><td>96</td><td><p class=f>Φησὶ δὲ Ἀρίστιππος ἐν πρώτῳ Περὶ παλαιᾶς τρυφῆς περὶ<br>
αὐτοῦ τάδε, ὡς ἄρα ἐρασθεῖσα ἡ μήτηρ αὐτοῦ Κράτεια συνῆν<br>
αὐτῷ λάθρα· καὶ ὃς ἥδετο. φανεροῦ δὲ γενομένου βαρὺς πᾶσιν<br>
ἐγένετο διὰ τὸ ἀλγεῖν ἐπὶ τῇ φωρᾷ. ἀλλὰ καὶ Ἔφορος (FGrH<br>
70 F 178) ἱστορεῖ ὡς εὔξαιτο, εἰ νικήσειεν Ὀλύμπια τεθρίππῳ,<br>
χρυσοῦν ἀνδριάντα ἀναθεῖναι· νικήσας δὲ καὶ ἀπορῶν χρυσίου,<br>
κατά τινα ἑορτὴν ἐπιχώριον κεκοσμημένας ἰδὼν τὰς γυναῖκας<br>
πάντα ἀφείλετο τὸν κόσμον, καὶ ἔπεμψε τὸ ἀνάθημα.<br>
&nbsp;&nbsp;&nbsp;Λέγουσι δέ τινες ὡς θελήσας αὐτοῦ τὸν τάφον μὴ γνωσθῆναι,<br>
τοιοῦτόν τι ἐμηχανήσατο. δυσὶν ἐκέλευσε νεανίσκοις, δείξας<br>
τινὰ ὁδόν, ἐξελθεῖν νύκτωρ καὶ τὸν ἀπαντήσαντα ἀνελεῖν καὶ<br>
θάψαι· ἔπειτα βαδίζειν ἄλλους τε κατὰ τούτων τέτταρας, καὶ<br>
ἀνελόντας θάψαι· πάλιν τε κατὰ τούτων πλείονας. καὶ οὕτως<br>
αὐτὸς τοῖς πρώτοις ἐντυχὼν ἀνῃρέθη. Κορίνθιοι δὲ ἐπί τι<br>
κενοτάφιον ἐπέγραψαν αὐτῷ τόδε (A. Pal. vii. 619)·<br></td></tr>
<tr valign=baseline><td><a name="c97">97</a></td><td><p class=m6>πλούτου καὶ σοφίης πρύτανιν πατρὶς ἥδε Κόρινθος</p>
<p class=m9>κόλποις ἀγχιάλοις γῆ Περίανδρον ἔχει.</p>
ἔστι καὶ ἡμῶν (A. Pal. vii. 620)·<br>
<p class=m9>μή ποτε λυπήσῃ σε τὸ μή σε τυχεῖν τινος· ἀλλὰ</p>
<p class=m12>τέρπεο πᾶσιν ὁμῶς οἷσι δίδωσι θεός.</p>
<p class=m9>καὶ γὰρ ἀθυμήσας ὁ σοφὸς Περίανδρος ἀπέσβη,</p>
<p class=m12>οὕνεκεν οὐκ ἔτυχεν πρήξιος ἧς ἔθελεν.</p>
&nbsp;&nbsp;&nbsp;Τούτου ἐστὶ καὶ τὸ Μηδὲν χρημάτων ἕνεκα πράττειν· δεῖν γὰρ<br>
τὰ κερδαντὰ κερδαίνειν. ἐποίησε δὲ καὶ ὑποθήκας εἰς ἔπη δισ-<br>
χίλια. εἶπέ τε τοὺς μέλλοντας ἀσφαλῶς τυραννήσειν τῇ εὐνοίᾳ<br>
δορυφορεῖσθαι, καὶ μὴ τοῖς ὅπλοις. καί ποτε ἐρωτηθεὶς διὰ τί<br>
τυραννεῖ, ἔφη, "ὅτι καὶ τὸ ἑκουσίως ἀποστῆναι καὶ τὸ ἀφαιρε-<br>
θῆναι κίνδυνον φέρει." ἔλεγε δὲ καὶ τάδε· καλὸν ἡσυχία· ἐπισφαλὲς<br>
προπέτεια· κέρδος αἰσχρόν· &lt;...&gt; δημοκρατία κρεῖττον τυραν-<br></td></tr>
<tr valign=baseline><td>98</td><td>νίδος· αἱ μὲν ἡδοναὶ φθαρταί, αἱ δὲ τιμαὶ ἀθάνατοι· εὐτυχῶν μὲν<br>
μέτριος ἴσθι, δυστυχῶν δὲ φρόνιμος· φίλοις εὐτυχοῦσι καὶ ἀτυ-<br>
χοῦσι ὁ αὐτὸς ἴσθι· ὃ ἂν ὁμολογήσῃς, διατήρει· λόγων ἀπορρήτων<br>
ἐκφορὰν μὴ ποιοῦ· μὴ μόνον τοὺς ἁμαρτάνοντας, ἀλλὰ καὶ τοὺς<br>
μέλλοντας κόλαζε.<br>
&nbsp;&nbsp;&nbsp;Οὗτος πρῶτος δορυφόρους ἔσχε, καὶ τὴν ἀρχὴν εἰς τυραννίδα<br>
μετέστησε· καὶ οὐκ εἴα ἐν ἄστει ζῆν τοὺς βουλομένους, καθά<br>
φησιν Ἔφορος (FGrH 70 F 179) καὶ Ἀριστοτέλης (Rose 516,<br>
Ἀθπ. 16, 3). ἤκμαζε (FGrH 244 F 332b) δὲ περὶ τὴν τριακοστὴν<br>
ὀγδόην Ὀλυμπιάδα, καὶ ἐτυράννησεν ἔτη τετταράκοντα.<br>
&nbsp;&nbsp;&nbsp;Σωτίων δὲ καὶ Ἡρακλείδης (Wehrli vii, fg. 145) καὶ Παμφίλη<br>
ἐν τῷ πέμπτῳ τῶν Ὑπομνημάτων (FHG iii. 521) δύο φασὶ<br>
Περιάνδρους γεγονέναι, τὸν μὲν τύραννον, τὸν δὲ σοφὸν καὶ<br></td></tr>
<tr valign=baseline><td><a name="c99">99</a></td><td>Ἀμβρακιώτην. τοῦτο καὶ Νεάνθης φησὶν ὁ Κυζικηνός (FGrH<br>
84 F 19), ἀνεψιούς τε εἶναι ἀλλήλοις. καὶ Ἀριστοτέλης μὲν<br>
(Rose 517) τὸν Κορίνθιόν φησιν εἶναι τὸν σοφόν· Πλάτων δὲ<br>
(Prot. 343a) οὔ φησιν.<br>
&nbsp;&nbsp;&nbsp;Τούτου ἐστί· Μελέτη τὸ πᾶν. ἤθελε δὲ καὶ τὸν Ἰσθμὸν διορύ-<br>
ξαι. φέρεται δὲ αὐτοῦ καὶ ἐπιστολή (Hercher 408)·
<!-- </dl> -->

<p class=st>Περίανδρος τοῖς Σοφοῖς</p>
<!-- <dl compact>
</td><td> --><p class=f>Πολλὰ χάρις τῷ Πυθοῖ Ἀπόλλωνι τοῦ εἰς ἓν ἐλθόντας εὑρεῖν.<br>
ἀξοῦντί τε καὶ ἐς Κόρινθον ταὶ ἐμαὶ ἐπιστολαί. ἐγὼν δὲ ὑμᾶς<br>
ἀποδέχομαι, ὡς ἴστε αὐτοί, ὅτι δαμοτικώτατα. πεύθομαι ὡς<br>
πέρυτι ἐγένετο ὑμῶν ἁλία παρὰ τὸν Λυδὸν ἐς Σάρδεις. ἤδη ὦν<br>
μὴ ὀκνεῖτε καὶ παρ' ἐμὲ φοιτῆν τὸν Κορίνθου τύραννον. ὑμᾶς<br>
γὰρ καὶ ἄσμενοι ὄψονται Κορίνθιοι φοιτεῦντας ἐς οἶκον τὸν<br>
Περιάνδρου.
<!-- </dl> -->

<p class=st>Περίανδρος Προκλεῖ</p>
<!-- <dl compact> --></td></tr>
<tr valign=baseline><td>100</td><td><p class=f>Ἐμὶν μὲν ἀκούσιον τᾶς δάμαρτος τὸ ἄγος· τὺ δὲ ἑκὼν τῷ<br>
παιδί με ἄπο θυμοῦ ποιήσαις ἀδικεῖς. ἢ ὦν παῦσον τὰν ἀπήνειαν<br>
τῶ παιδός, ἢ ἐγὼν τὺ ἀμυνοῦμαι. καὶ γὰρ δὴν καὶ αὐτὸς ποινὰς<br>
ἔτισα τὶν τᾷ θυγατρί, συγκατακαύσαις αὐτᾷ τὰ πασᾶν Κορινθιᾶν<br>
εἵματα.<br>
&nbsp;&nbsp;&nbsp;Ἔγραψε δὲ αὐτῷ καὶ Θρασύβουλος οὕτω (Hercher 787)·
<!-- </dl> -->

<p class=st>Θρασύβουλος Περιάνδρῳ</p>
<!-- <dl compact>
</td><td> --><p class=f>Τῷ μὲν κήρυκι σεῦ οὐδὲν ὑπεκρινάμην· ἀγαγὼν δὲ αὐτὸν ἐς<br>
λήιον, τοὺς ὑπερφυέας τῶν ἀσταχύων ῥάβδῳ παίων ἀπεθέριζον,<br>
ὁμαρτέοντος ἐκείνου. καί σοι ἀναγγελέει εἰ ἐπέροιο ὅ τι μευ<br>
ἀκούσειεν ἢ ἴδοι. σὺ δὲ ποίει οὕτως, ἤν γ' ἐθέλῃς καρτύνασθαι<br>
τὴν αἰσυμνητίην· τοὺς ἐξόχους τῶν πολιτέων ἐξαίρειν, ἤν τέ τις<br>
ἐχθρός τοι φαίνηται, ἤν τε μή. ὕποπτος γὰρ ἀνδρὶ αἰσυμνήτῃ καὶ<br>
τῶν τις ἑτάρων.
<!-- </dl> -->

<p class=st><a name="anaharsis">ΑΝΑΧΑΡΣΙΣ</a></p>
<!-- <dl compact> --></td></tr>
<tr valign=baseline><td>101</td><td><p class=f>Ἀνάχαρσις ὁ Σκύθης Γνούρου μὲν ἦν υἱός, ἀδελφὸς δὲ Καδουίδα<br>
τοῦ Σκυθῶν βασιλέως, μητρὸς δὲ Ἑλληνίδος· διὸ καὶ δίγλωττος<br>
ἦν. οὗτος ἐποίησε τῶν τε παρὰ τοῖς Σκύθαις νομίμων καὶ τῶν<br>
παρὰ τοῖς Ἕλλησιν εἰς εὐτέλειαν βίου καὶ τὰ κατὰ πόλεμον ἔπη<br>
ὀκτακόσια. παρέσχε δὲ καὶ ἀφορμὴν παροιμίας διὰ τὸ παρ-<br>
ρησιαστὴς εἶναι, τὴν ἀπὸ Σκυθῶν ῥῆσιν.<br>
&nbsp;&nbsp;&nbsp;Λέγει δὲ αὐτὸν Σωσικράτης (FHG iv. 502) ἐλθεῖν εἰς Ἀθήνας<br>
κατὰ τὴν τεσσαρακοστὴν ἑβδόμην Ὀλυμπιάδα ἐπὶ ἄρχοντος<br>
Εὐκράτους. Ἕρμιππος δὲ (FHG iii. 40) πρὸς τὴν Σόλωνος<br>
οἰκίαν ἀφικόμενον τῶν θεραπόντων τινὶ κελεῦσαι μηνῦσαι ὅτι<br>
παρείη πρὸς αὐτὸν Ἀνάχαρσις καὶ βούλοιτο αὐτὸν θεάσασθαι,<br></td></tr>
<tr valign=baseline><td>102</td><td>ξένος τε, εἰ οἷόν τε, γενέσθαι. καὶ ὁ θεράπων εἰσαγγείλας<br>
ἐκελεύσθη ὑπὸ τοῦ Σόλωνος εἰπεῖν αὐτῷ, ὅτιπερ ἐν ταῖς ἰδίαις<br>
πατρίσι ξένους ποιοῦνται. ἔνθεν ὁ Ἀνάχαρσις ἑλὼν ἔφη νῦν αὐτὸν<br>
ἐν τῇ πατρίδι εἶναι καὶ προσήκειν αὐτῷ ξένους ποιεῖσθαι. ὁ δὲ<br>
καταπλαγεὶς τὴν ἑτοιμότητα εἰσέφρησεν αὐτὸν καὶ μέγιστον<br>
φίλον ἐποιήσατο.<br>
&nbsp;&nbsp;&nbsp;Μετὰ χρόνον δὲ παραγενόμενος εἰς τὴν Σκυθίαν καὶ δοκῶν τὰ<br>
νόμιμα παραλύειν τῆς πατρίδος πολὺς ὢν ἐν τῷ ἑλληνίζειν,<br>
τοξευθεὶς ἐν κυνηγεσίῳ πρὸς τἀδελφοῦ τελευτᾷ, εἰπὼν διὰ μὲν<br>
τὸν λόγον ἐκ τῆς Ἑλλάδος σωθῆναι, διὰ δὲ τὸν φθόνον ἐν τῇ<br>
οἰκείᾳ ἀπολέσθαι. ἔνιοι δὲ τελετὰς Ἑλληνικὰς ἐπιτελοῦντα δια-<br>
χρησθῆναι.<br>
&nbsp;&nbsp;&nbsp;Καὶ ἔστιν ἡμῶν εἰς αὐτόν (A. Pal. vii. 92)·<br></td></tr>
<tr valign=baseline><td>103</td><td><p class=m6>ἐς Σκυθίην Ἀνάχαρσις ὅτ' ἤλυθε, πολλὰ πλανηθεὶς</p>
<p class=m9>πάντας ἔπειθε βιοῦν ἤθεσιν Ἑλλαδικοῖς.</p>
<p class=m6>τὸν δ' ἔτι μῦθον ἄκραντον ἐνὶ στομάτεσσιν ἔχοντα</p>
<p class=m9>πτηνὸς ἐς ἀθανάτους ἥρπασεν ὦκα δόναξ.</p>
&nbsp;&nbsp;&nbsp;Οὗτος τὴν ἄμπελον εἶπε τρεῖς φέρειν βότρυς· τὸν πρῶτον<br>
ἡδονῆς· τὸν δεύτερον μέθης· τὸν τρίτον ἀηδίας. θαυμάζειν δὲ<br>
ἔφη πῶς παρὰ τοῖς Ἕλλησιν ἀγωνίζονται μὲν οἱ τεχνῖται,<br>
κρίνουσι δὲ οἱ μὴ τεχνῖται. ἐρωτηθεὶς πῶς οὐκ ἂν γένοιτό τις<br>
φιλοπότης, "εἰ πρὸ ὀφθαλμῶν," εἶπεν, "ἔχοι τὰς τῶν μεθυόντων<br>
ἀσχημοσύνας." θαυμάζειν τε ἔλεγε πῶς οἱ Ἕλληνες νομοθετοῦν-<br>
τες κατὰ τῶν ὑβριζόντων, τοὺς ἀθλητὰς τιμῶσιν ἐπὶ τῷ τύπτειν<br>
ἀλλήλους. μαθὼν τέτταρας δακτύλους εἶναι τὸ πάχος τῆς νεώς,<br>
τοσοῦτον ἔφη τοῦ θανάτου τοὺς πλέοντας ἀπέχειν.<br></td></tr>
<tr valign=baseline><td><a name="c104">104</a></td><td><p class=f>Τὸ ἔλαιον μανίας φάρμακον ἔλεγε διὰ τὸ ἀλειφομένους τοὺς<br>
ἀθλητὰς ἐπιμαίνεσθαι ἀλλήλοις. "πῶς," ἔλεγεν, "ἀπαγορεύον-<br>
τες τὸ ψεύδεσθαι ἐν ταῖς καπηλείαις φανερῶς ψεύδονται;" καὶ<br>
θαυμάζειν φησὶ πῶς Ἕλληνες ἀρχόμενοι μὲν ἐν μικροῖς πίνουσι,<br>
πλησθέντες δὲ ἐν μεγάλοις. ἐπιγράφεται δὲ αὐτοῦ ταῖς εἰκόσι·<br>
γλώσσης, γαστρός, αἰδοίων κρατεῖν. ἐρωτηθεὶς εἰ εἰσὶν ἐν Σκύθαις<br>
αὐλοί, εἶπεν, "ἀλλ' οὐδὲ ἄμπελοι." ἐρωτηθεὶς τίνα τῶν πλοίων<br>
εἰσὶν ἀσφαλέστερα, ἔφη, "τὰ νενεωλκημένα." καὶ τοῦτο ἔφη<br>
θαυμασιώτατον ἑωρακέναι παρὰ τοῖς Ἕλλησιν, ὅτι τὸν μὲν κα-<br>
πνὸν ἐν τοῖς ὄρεσι καταλείπουσι, τὰ δὲ ξύλα εἰς τὴν πόλιν κομί-<br>
ζουσι. ἐρωτηθεὶς πότεροι πλείους εἰσίν, οἱ ζῶντες ἢ οἱ νεκροί,<br>
ἔφη, "τοὺς οὖν πλέοντας ποῦ τίθης;" ὀνειδιζόμενος ὑπὸ Ἀττικοῦ<br>
ὅτι Σκύθης ἐστίν, ἔφη, "ἀλλ' ἐμοῦ μὲν ὄνειδος ἡ πατρίς, σὺ δὲ<br></td></tr>
<tr valign=baseline><td>105</td><td>τῆς πατρίδος." ἐρωτηθεὶς τί ἐστιν ἐν ἀνθρώποις ἀγαθόν τε καὶ<br>
φαῦλον, ἔφη, "γλῶσσα." κρεῖττον ἔλεγεν ἕνα φίλον ἔχειν πολλοῦ<br>
ἄξιον ἢ πολλοὺς μηδενὸς ἀξίους. τὴν ἀγορὰν ὡρισμένον ἔφη<br>
τόπον εἰς τὸ ἀλλήλους ἀπατᾶν καὶ πλεονεκτεῖν. ὑπὸ μειρακίου<br>
παρὰ πότον ὑβρισθεὶς ἔφη, "μειράκιον, ἐὰν νέος ὢν τὸν οἶνον οὐ<br>
φέρῃς, γέρων γενόμενος ὕδωρ οἴσεις."<br>
&nbsp;&nbsp;&nbsp;Εὗρε δ' εἰς τὸν βίον ἄγκυράν τε καὶ κεραμικὸν τροχόν, ὥς<br>
τινες.<br>
&nbsp;&nbsp;&nbsp;Καὶ ἐπέστειλεν ὧδε (Hercher 105)·
<!-- </dl> -->

<p class=st>Ἀνάχαρσις Κροίσῳ</p>
<!-- <dl compact>
</td><td> --><p class=f>Ἐγώ, βασιλεῦ Λυδῶν, ἀφῖγμαι εἰς τὴν τῶν Ἑλλήνων, διδα-<br>
χθησόμενος ἤθη τὰ τούτων καὶ ἐπιτηδεύματα. χρυσοῦ δ' οὐδὲν<br>
δέομαι, ἀλλ' ἀπόχρη με ἐπανήκειν ἐς Σκύθας ἄνδρα ἀμείνονα.<br>
ἥκω γοῦν ἐς Σάρδεις, πρὸ μεγάλου ποιούμενος ἐν γνώμῃ τοι<br>
γενέσθαι.
<!-- </dl> -->

<p class=st><a name="myson">ΜΥΣΩΝ</a></p>
<!-- <dl compact> --></td></tr>
<tr valign=baseline><td>106</td><td><p class=f>Μύσων Στρύμωνος, ὥς φησι Σωσικράτης (FHG iv. 502)<br>
Ἕρμιππον (FHG iii. 39) παρατιθέμενος, τὸ γένος Χηνεύς, ἀπὸ<br>
κώμης τινὸς Οἰταϊκῆς ἢ Λακωνικῆς, σὺν τοῖς ἑπτὰ καταριθμεῖται.<br>
φασὶ δὲ αὐτὸν καὶ τυράννου πατρὸς εἶναι. λέγεται δὴ πρός τινος<br>
Ἀναχάρσιδος πυνθανομένου εἴ τις αὐτοῦ σοφώτερος εἴη, τὴν<br>
Πυθίαν εἰπεῖν ἅπερ προείρηται ἐν τῷ Θαλοῦ βίῳ ὑπὲρ Χίλω-<br>
νος (§ 30).<br>
<p class=m9>Οἰταῖον τινά φημι Μύσωνα ἐν Χηνὶ γενέσθαι<br>
σοῦ μᾶλλον πραπίδεσσιν ἀρηρότα πευκαλίμῃσι.</p>
πολυπραγμονήσαντα δὲ ἐλθεῖν εἰς τὴν κώμην καὶ εὑρεῖν αὐτὸν<br>
θέρους ἐχέτλην ἀρότρῳ προσαρμόττοντα, καὶ εἰπεῖν, "ἀλλ', ὦ<br>
Μύσων, οὐχ ὥρα νῦν ἀρότρου." "καὶ μάλα," εἶπεν, "ὥστε<br></td></tr>
<tr valign=baseline><td>107</td><td>ἐπισκευάζειν." ἄλλοι δὲ τὸν χρησμὸν οὕτως ἔχειν φασί, "Ἠτεῖόν<br>
τινά φημι·" καὶ ζητοῦσι τί ἐστιν ὁ Ἠτεῖος. Παρμενίδης μὲν οὖν<br>
δῆμον εἶναι Λακωνικῆς, ὅθεν εἶναι τὸν Μύσωνα. Σωσικράτης<br>
δ' ἐν Διαδοχαῖς (FHG iv. 503), ἀπὸ μὲν πατρὸς Ἠτεῖον εἶναι,<br>
ἀπὸ δὲ μητρὸς Χηνέα. Εὐθύφρων δ' ὁ Ἡρακλείδου τοῦ Ποντικοῦ,<br>
Κρῆτά φησιν εἶναι· Ἠτείαν γὰρ πόλιν εἶναι Κρήτης. Ἀναξίλαος<br>
δ' Ἀρκάδα (cf. FHG ii. 84 sub fin.).<br>
&nbsp;&nbsp;&nbsp;Μέμνηται δ' αὐτοῦ καὶ Ἱππῶναξ εἰπών (Diehl 61)·<br>
<p class=m30>καὶ Μύσων ὃν Ὡπόλλων</p>
<p class=m12>ἀνεῖπεν ἀνδρῶν σωφρονέστατον πάντων.</p>
Ἀριστόξενος δέ φησιν ἐν τοῖς σποράδην (Wehrli ii, fg. 130) οὐ<br>
πόρρω Τίμωνος αὐτὸν καὶ Ἀπημάντου γεγονέναι· μισανθρωπεῖν<br></td></tr>
<tr valign=baseline><td>108</td><td>γάρ. ὀφθῆναι γοῦν ἐν Λακεδαίμονι μόνον ἐπ' ἐρημίας γελῶντα·<br>
ἄφνω δέ τινος ἐπιστάντος καὶ πυθομένου διὰ τί μηδενὸς παρόντος<br>
γελᾷ, φάναι, "δι' αὐτὸ τοῦτο." φησὶ δ' Ἀριστόξενος ὅτι ἔνθεν<br>
καὶ ἄδοξος ἦν, ὅτι μηδὲ πόλεως, ἀλλὰ κώμης, καὶ ταῦτα ἀφανοῦς.<br>
ὅθεν διὰ τὴν ἀδοξίαν αὐτοῦ καὶ τὰ αὐτοῦ τινας Πεισιστράτῳ<br>
περιθεῖναι τῷ τυράννῳ, χωρὶς Πλάτωνος τοῦ φιλοσόφου. μέμνη-<br>
ται γὰρ αὐτοῦ καὶ οὗτος ἐν τῷ Πρωταγόρᾳ (343a), ἀντὶ Περι-<br>
άνδρου θεὶς αὐτόν.<br>
&nbsp;&nbsp;&nbsp;Ἔφασκε δὲ μὴ ἐκ τῶν λόγων τὰ πράγματα ἀλλ' ἐκ τῶν<br>
πραγμάτων τοὺς λόγους ζητεῖν· οὐ γὰρ ἕνεκα τῶν λόγων τὰ<br>
πράγματα συντελεῖσθαι, ἀλλ' ἕνεκα τῶν πραγμάτων τοὺς λόγους.<br>
&nbsp;&nbsp;&nbsp;Κατέστρεψε δὲ βιοὺς ἔτη ἑπτὰ καὶ ἐνενήκοντα.
<!-- </dl> -->

<p class=st><a name="epimenides">ΕΠΙΜΕΝΙΔΗΣ</a></p>
<!-- <dl compact> --></td></tr>
<tr valign=baseline><td>109</td><td><p class=f>Ἐπιμενίδης, καθά φησι Θεόπομπος (FGrH 115 F 67a) καὶ<br>
ἄλλοι συχνοί, πατρὸς μὲν ἦν Φαιστίου, οἱ δὲ Δωσιάδα, οἱ δὲ<br>
Ἀγησάρχου. Κρὴς τὸ γένος ἀπὸ Κνωσοῦ, καθέσει τῆς κόμης τὸ<br>
εἶδος παραλλάσσων. οὗτός ποτε πεμφθεὶς παρὰ τοῦ πατρὸς εἰς<br>
ἀγρὸν ἐπὶ πρόβατον, τῆς ὁδοῦ κατὰ μεσημβρίαν ἐκκλίνας ὑπ'<br>
ἄντρῳ τινὶ κατεκοιμήθη ἑπτὰ καὶ πεντήκοντα ἔτη. διαναστὰς δὲ<br>
μετὰ ταῦτα ἐζήτει τὸ πρόβατον, νομίζων ἐπ' ὀλίγον κεκοιμῆσθαι.<br>
ὡς δὲ οὐχ εὕρισκε, παρεγένετο εἰς τὸν ἀγρόν, καὶ μετεσκευασμένα<br>
πάντα καταλαβὼν καὶ παρ' ἑτέρῳ τὴν κτῆσιν, πάλιν ἧκεν εἰς ἄστυ<br>
διαπορούμενος. κἀκεῖ δὲ εἰς τὴν ἑαυτοῦ εἰσιὼν οἰκίαν περιέτυχε<br>
τοῖς πυνθανομένοις τίς εἴη, ἕως τὸν νεώτερον ἀδελφὸν εὑρὼν τότε<br>
ἤδη γέροντα ὄντα, πᾶσαν ἔμαθε παρ' ἐκείνου τὴν ἀλήθειαν.<br></td></tr>
<tr valign=baseline><td>110</td><td>γνωσθεὶς δὲ παρὰ τοῖς Ἕλλησι θεοφιλέστατος εἶναι ὑπελήφθη.<br>
&nbsp;&nbsp;&nbsp;Ὅθεν καὶ Ἀθηναίοις τότε λοιμῷ κατεχομένοις ἔχρησεν ἡ<br>
Πυθία καθῆραι τὴν πόλιν· οἱ δὲ πέμπουσι ναῦν τε καὶ Νικίαν τὸν<br>
Νικηράτου εἰς Κρήτην, καλοῦντες τὸν Ἐπιμενίδην. καὶ ὃς ἐλθὼν<br>
Ὀλυμπιάδι τεσσαρακοστῇ ἕκτῃ ἐκάθηρεν αὐτῶν τὴν πόλιν καὶ<br>
ἔπαυσε τὸν λοιμὸν τοῦτον τὸν τρόπον. λαβὼν πρόβατα μελανά<br>
τε καὶ λευκὰ ἤγαγε πρὸς τὸν Ἄρειον πάγον. κἀκεῖθεν εἴασεν<br>
ἰέναι οἷ βούλοιντο, προστάξας τοῖς ἀκολούθοις ἔνθα ἂν κατακλίνοι<br>
αὐτῶν ἕκαστον, θύειν τῷ προσήκοντι θεῷ· καὶ οὕτω λῆξαι τὸ<br>
κακόν. ὅθεν ἔτι καὶ νῦν ἔστιν εὑρεῖν κατὰ τοὺς δήμους τῶν<br>
Ἀθηναίων βωμοὺς ἀνωνύμους, ὑπόμνημα τῆς τότε γενομένης<br>
ἐξιλάσεως. οἱ δὲ τὴν αἰτίαν εἰπεῖν τοῦ λοιμοῦ τὸ Κυλώνειον ἄγος<br>
σημαίνειν τε τὴν ἀπαλλαγήν· καὶ διὰ τοῦτο ἀποθανεῖν δύο νεανίας,<br></td></tr>
<tr valign=baseline><td>111</td><td>Κρατῖνον καὶ Κτησίβιον, καὶ λυθῆναι τὴν συμφοράν. Ἀθηναῖοι δὲ<br>
τάλαντον ἐψηφίσαντο δοῦναι αὐτῷ καὶ ναῦν τὴν ἐς Κρήτην<br>
ἀπάξουσαν αὐτόν. ὁ δὲ τὸ μὲν ἀργύριον οὐ προσήκατο· φιλίαν δὲ<br>
καὶ συμμαχίαν ἐποιήσατο Κνωσίων καὶ Ἀθηναίων.<br>
&nbsp;&nbsp;&nbsp;Καὶ ἐπανελθὼν ἐπ' οἴκου μετ' οὐ πολὺ μετήλλαξεν, ὥς φησι<br>
Φλέγων ἐν τῷ Περὶ μακροβίων (FGrH 257 F 38), βιοὺς ἔτη<br>
ἑπτὰ καὶ πεντήκοντα καὶ ἑκατόν· ὡς δὲ Κρῆτες λέγουσιν, ἑνὸς<br>
δέοντα τριακόσια· ὡς δὲ Ξενοφάνης ὁ Κολοφώνιος ἀκηκοέναι<br>
φησί (DK 21 B 20), τέτταρα πρὸς τοῖς πεντήκοντα καὶ ἑκατόν.<br>
&nbsp;&nbsp;&nbsp;Ἐποίησε δὲ Κουρήτων καὶ Κορυβάντων γένεσιν καὶ θεογονίαν,<br>
ἔπη πεντακισχίλια, Ἀργοῦς ναυπηγίαν τε καὶ Ἰάσονος εἰς Κόλ-<br></td></tr>
<tr valign=baseline><td>112</td><td>χους ἀπόπλουν ἔπη ἑξακισχίλια πεντακόσια. συνέγραψε δὲ καὶ<br>
καταλογάδην περὶ θυσιῶν καὶ τῆς ἐν Κρήτῃ πολιτείας καὶ περὶ<br>
Μίνω καὶ Ῥαδαμάνθυος εἰς ἔπη τετρακισχίλια. ἱδρύσατο δὲ καὶ<br>
παρ' Ἀθηναίοις τὸ ἱερὸν τῶν Σεμνῶν θεῶν, ὥς φησι Λόβων ὁ<br>
Ἀργεῖος ἐν τῷ Περὶ ποιητῶν (Cro+n. 16). λέγεται δὲ καὶ πρῶτος<br>
οἰκίας καὶ ἀγροὺς καθῆραι καὶ ἱερὰ ἱδρύσασθαι. εἰσὶ δ' οἳ μὴ<br>
κοιμηθῆναι αὐτὸν λέγουσιν, ἀλλὰ χρόνον τινὰ ἐκπατῆσαι ἀσχολού-<br>
μενον περὶ ῥιζοτομίαν.<br>
&nbsp;&nbsp;&nbsp;Φέρεται δ' αὐτοῦ καὶ ἐπιστολὴ πρὸς Σόλωνα τὸν νομοθέτην,<br>
περιέχουσα πολιτείαν ἣν διέταξε Κρησὶ Μίνως. ἀλλὰ Δημήτριος<br>
ὁ Μάγνης ἐν τοῖς Περὶ ὁμωνύμων ποιητῶν τε καὶ συγγραφέων<br>
διελέγχειν πειρᾶται τὴν ἐπιστολὴν ὡς νεαρὰν καὶ μὴ τῇ Κρητικῇ<br>
φωνῇ γεγραμμένην, Ἀτθίδι δὲ καὶ ταύτῃ νέᾳ. ἐγὼ δὲ καὶ ἄλλην<br>
εὗρον ἐπιστολὴν ἔχουσαν οὕτως·
<!-- </dl> -->

<p class=st>Ἐπιμενίδης Σόλωνι</p>
<!-- <dl compact> --></td></tr>
<tr valign=baseline><td>113</td><td><p class=f>Θάρρει, ὦ ἑταῖρε. αἰ γὰρ ἔτι θητευόντεσσιν Ἀθηναίοις καὶ μὴ<br>
εὐνομημένοις ἐπεθήκατο Πεισίστρατος, εἶχέ κα τὰν ἀρχὰν ἀεί,<br>
ἀνδραποδιξάμενος τὼς πολιήτας· νῦν δὲ οὐ κακὼς ἄνδρας δουλῶ-<br>
ται· τοὶ μεμνάμενοι τᾶς Σόλωνος μανύσιος ἀλγιόντι πεδ' αἰσχύνας<br>
οὐδὲ ἀνεξοῦνται τυραννούμενοι. ἀλλ' αἴ κα Πεισίστρατος κατα-<br>
σχέθῃ τὰν πόλιν, οὐ μὰν ἐς παῖδας τήνω ἔλπομαι τὸ κράτος<br>
ἵξεσθαι· δυσμάχανον γὰρ ἀνθρώπως ἐλευθεριάξαντας ἐν τεθμοῖς<br>
ἀρίστοις δούλως ἦμεν. τὺ δὲ μὴ ἀλᾶσθαι, ἀλλ' ἕρπε ἐς Κρήτην<br>
ποθ' ἁμέ. τουτᾶ γὰρ οὐκ ἐσεῖταί τιν δεινὸς ὁ μόναρχος· αἰ δέ πη<br>
ἐπ' ἀλατείᾳ ἐγκύρσωντί τοι τοὶ τήνω φίλοι, δειμαίνω μή τι<br>
δεινὸν πάθῃς.<br></td></tr>
<tr valign=baseline><td><a name="c114">114</a></td><td><p class=f>Καὶ οὗτος μὲν ὧδε. φησὶ δὲ Δημήτριός τινας ἱστορεῖν ὡς<br>
λάβοι παρὰ Νυμφῶν ἔδεσμά τι καὶ φυλάττοι ἐν χηλῇ βοός·<br>
προσφερόμενός τε κατ' ὀλίγον μηδεμιᾷ κενοῦσθαι ἀποκρίσει μηδὲ<br>
ὀφθῆναί ποτε ἐσθίων. μέμνηται αὐτοῦ καὶ Τίμαιος ἐν τῇ δευτέρᾳ<br>
(FGrH 566 F 4). λέγουσι δέ τινες ὅτι Κρῆτες αὐτῷ θύουσιν ὡς<br>
θεῷ· φασὶ γὰρ καὶ &lt;προ&gt;γνωστικώτατον γεγονέναι. ἰδόντα γοῦν<br>
τὴν Μουνιχίαν παρ' Ἀθηναίοις ἀγνοεῖν φάναι αὐτοὺς ὅσων κακῶν<br>
αἴτιον ἔσται τοῦτο τὸ χωρίον αὐτοῖς· ἐπεὶ κἂν τοῖς ὀδοῦσιν αὐτὸ<br>
διαφορῆσαι· ταῦτα ἔλεγε τοσούτοις πρότερον χρόνοις. λέγεται<br>
δὲ ὡς καὶ πρῶτος αὐτὸν Αἰακὸν λέγοι, καὶ Λακεδαιμονίοις<br>
προείποι τὴν ὑπ' Ἀρκάδων ἅλωσιν προσποιηθῆναί τε πολλάκις<br>
ἀναβεβιωκέναι.<br></td></tr>
<tr valign=baseline><td>115</td><td><p class=f>Θεόπομπος δ' ἐν τοῖς Θαυμασίοις (FGrH 115 F 69), κατα-<br>
σκευάζοντος αὐτοῦ τὸ τῶν Νυμφῶν ἱερὸν ῥαγῆναι φωνὴν ἐξ<br>
οὐρανοῦ, Ἐπιμενίδη, μὴ Νυμφῶν, ἀλλὰ Διός· Κρησί τε προειπεῖν<br>
τὴν Λακεδαιμονίων ἧτταν ὑπ' Ἀρκάδων, καθάπερ προείρηται·<br>
καὶ δὴ καὶ ἐλήφθησαν πρὸς Ὀρχομενῷ.<br>
&nbsp;&nbsp;&nbsp;Γηρᾶσαί τ' ἐν τοσαύταις ἡμέραις αὐτὸν ὅσαπερ ἔτη κατεκοι-<br>
μήθη· καὶ γὰρ τοῦτό φησι Θεόπομπος. Μυρωνιανὸς δὲ ἐν<br>
Ὁμοίοις (FHG iv. 454) φησὶν ὅτι Κούρητα αὐτὸν ἐκάλουν Κρῆτες·<br>
καὶ τὸ σῶμα αὐτοῦ φυλάττουσι Λακεδαιμόνιοι παρ' ἑαυτοῖς κατά<br>
τι λόγιον, ὥς φησι Σωσίβιος ὁ Λάκων (FGrH 595 F 15).<br>
&nbsp;&nbsp;&nbsp;Γεγόνασι δὲ καὶ Ἐπιμενίδαι ἄλλοι δύο, ὅ τε γενεαλόγος καὶ<br>
τρίτος ὁ Δωρίδι γεγραφὼς περὶ Ῥόδου.
<!-- </dl> -->

<p class=st><a name="ferekydes">ΦΕΡΕΚΥΔΗΣ</a></p>
<!-- <dl compact> --></td></tr>
<tr valign=baseline><td>116</td><td><p class=f>Φερεκύδης Βάβυος Σύριος, καθά φησιν Ἀλέξανδρος ἐν Δια-<br>
δοχαῖς (FGrH 273 F 85), Πιττακοῦ διακήκοεν. τοῦτόν φησι<br>
Θεόπομπος (FGrH 115 F 71) πρῶτον περὶ φύσεως καὶ θεῶν<br>
[Ἕλλησι] γράψαι.<br>
&nbsp;&nbsp;&nbsp;Πολλὰ δὲ καὶ θαυμάσια λέγεται περὶ αὐτοῦ. καὶ γὰρ παρὰ τὸν<br>
αἰγιαλὸν τῆς Σάμου περιπατοῦντα καὶ ναῦν οὐριοδρομοῦσαν<br>
ἰδόντα εἰπεῖν ὡς οὐ μετὰ πολὺ καταδύσεται· καὶ ἐν ὀφθαλμοῖς<br>
αὐτοῦ καταδῦναι. καὶ ἀνιμηθέντος ἐκ φρέατος ὕδατος πιόντα<br>
προειπεῖν ὡς εἰς τρίτην ἡμέραν ἔσοιτο σεισμός, καὶ γενέσθαι.<br>
ἀνιόντα τε ἐξ Ὀλυμπίας εἰς Μεσσήνην τῷ ξένῳ Περιλάῳ συμ-<br>
βουλεῦσαι ἐξοικῆσαι μετὰ τῶν οἰκείων· καὶ τὸν μὴ πεισθῆναι,<br>
Μεσσήνην δὲ ἑαλωκέναι.<br></td></tr>
<tr valign=baseline><td>117</td><td><p class=f>Καὶ Λακεδαιμονίοις εἰπεῖν μήτε χρυσὸν τιμᾶν μήτε ἄργυρον,<br>
ὥς φησι Θεόπομπος ἐν Θαυμασίοις (FGrH 115 F 71)· προστάξαι<br>
δὲ αὐτῷ ὄναρ τοῦτο τὸν Ἡρακλέα, ὃν καὶ τῆς αὐτῆς νυκτὸς τοῖς<br>
βασιλεῦσι κελεῦσαι Φερεκύδῃ πείθεσθαι. ἔνιοι δὲ Πυθαγόρᾳ<br>
περιάπτουσι ταῦτα.<br>
&nbsp;&nbsp;&nbsp;Φησὶ δ' Ἕρμιππος (FHG iii. 40) πολέμου συνεστῶτος Ἐφεσίοις<br>
καὶ Μάγνησι βουλόμενον τοὺς Ἐφεσίους νικῆσαι πυθέσθαι τινὸς<br>
παριόντος πόθεν εἴη, τοῦ δ' εἰπόντος "ἐξ Ἐφέσου," "ἕλκυσόν<br>
με τοίνυν," ἔφη, "τῶν σκελῶν καὶ θὲς εἰς τὴν τῶν Μαγνήτων<br>
χώραν, καὶ ἀπάγγειλόν σου τοῖς πολίταις μετὰ τὸ νικῆσαι αὐτόθι<br></td></tr>
<tr valign=baseline><td>118</td><td>με θάψαι· ἐπεσκηφέναι τε ταῦτα Φερεκύδην." ὁ μὲν &lt;οὖν&gt;<br>
ἀπήγγειλεν· οἱ δὲ μετὰ μίαν ἐπελθόντες κρατοῦσι τῶν Μαγνήτων,<br>
καὶ τόν τε Φερεκύδην μεταλλάξαντα θάπτουσι αὐτόθι καὶ μεγαλο-<br>
πρεπῶς τιμῶσιν. ἔνιοι δέ φασιν ἐλθόντα εἰς Δελφοὺς ἀπὸ τοῦ<br>
Κωρυκίου ὄρους αὑτὸν δισκῆσαι. Ἀριστόξενος δ' ἐν τῷ Περὶ<br>
Πυθαγόρου καὶ τῶν γνωρίμων αὐτοῦ (Wehrli ii, fg. 14) φησι<br>
νοσήσαντα αὐτὸν ὑπὸ Πυθαγόρου ταφῆναι ἐν Δήλῳ. οἱ δὲ<br>
φθειριάσαντα τὸν βίον τελευτῆσαι· ὅτε καὶ Πυθαγόρου παραγενο-<br>
μένου καὶ πυνθανομένου πῶς διακέοιτο, διαβαλόντα τῆς θύρας<br>
τὸν δάκτυλον εἰπεῖν, "χροῒ δῆλα·" καὶ τοὐντεῦθεν παρὰ τοῖς<br>
φιλολόγοις ἡ λέξις ἐπὶ τῶν χειρόνων τάττεται, οἱ δ' ἐπὶ τῶν<br></td></tr>
<tr valign=baseline><td>119</td><td>βελτίστων χρώμενοι διαμαρτάνουσιν. ἔλεγέ τε ὅτι οἱ θεοὶ τὴν<br>
τράπεζαν θυωρὸν καλοῦσιν (DK 7 B 12).<br>
&nbsp;&nbsp;&nbsp;Ἄνδρων δ' ὁ Ἐφέσιός (FHG ii. 347) φησι δύο γεγονέναι<br>
Φερεκύδας Συρίους, τὸν μὲν ἀστρολόγον, τὸν δὲ θεολόγον υἱὸν<br>
Βάβυος, ᾧ καὶ Πυθαγόραν σχολάσαι. Ἐρατοσθένης δ' (FGrH<br>
241 F 10) ἕνα μόνον, καὶ ἕτερον Ἀθηναῖον, γενεαλόγον.<br>
&nbsp;&nbsp;&nbsp;Σώζεται δὲ τοῦ Συρίου τό τε βιβλίον ὃ συνέγραψεν, οὗ ἡ<br>
ἀρχή· Ζὰς μὲν καὶ Χρόνος ἦσαν ἀεὶ καὶ Χθονίη· Χθονίῃ δὲ ὄνομα<br>
ἐγένετο Γῆ ἐπειδὴ αὐτῇ Ζὰς γῆν γέρας διδοῖ (DK 7 B 1). σώζεται<br>
δὲ καὶ ἡλιοτρόπιον ἐν Σύρῳ τῇ νήσῳ.<br>
&nbsp;&nbsp;&nbsp;Φησὶ δὲ Δοῦρις ἐν τῷ δευτέρῳ τῶν Ὡρῶν (FGrH 76 F 22)<br>
ἐπιγεγράφθαι αὐτῷ τὸ ἐπίγραμμα τόδε (A. Pal. vii. 93)·<br></td></tr>
<tr valign=baseline><td>120</td><td>
<p class=m6>τῆς σοφίης πάσης ἐν ἐμοὶ τέλος· ἢν δέ τι πλεῖον<br>
Πυθαγόρῃ τὠμῷ λέγε ταῦθ' ὅτι πρῶτος ἁπάντων<br>
ἔστιν ἀν' Ἑλλάδα γῆν· οὐ ψεύδομαι ὧδ' ἀγορεύων.</p>
&nbsp;&nbsp;&nbsp;Ἴων δ' ὁ Χῖός φησιν περὶ αὐτοῦ (Diehl 5)·<br>
<p class=m9>ὣς ὃ μὲν ἠνορέῃ τε κεκασμένος ἠδὲ καὶ αἰδοῖ<br>
<p class=m12>καὶ φθίμενος ψυχῇ τερπνὸν ἔχει βίοτον,</p>
<p class=m9>εἴπερ Πυθαγόρης ἐτύμως ὁ σοφὸς περὶ πάντων<br>
<p class=m12>ἀνθρώπων γνώμας εἶδε καὶ ἐξέμαθεν.</p>
&nbsp;&nbsp;&nbsp;Ἔστι καὶ ἡμῶν οὕτως ἔχον τῷ μέτρῳ τῷ Φερεκρατείῳ·<br>
<p class=m21>τὸν κλεινὸν Φερεκύδην<br>
ὃν τίκτει ποτὲ Σύρος</p></td></tr>
<tr valign=baseline><td>121</td><td>
<p class=m21>ἐς φθεῖρας λόγος ἐστὶν<br>
ἀλλάξαι τὸ πρὶν εἶδος,<br>
θεῖναί τ' εὐθὺ κελεύειν<br>
Μαγνήτων, ἵνα νίκην<br>
δοίη τοῖς Ἐφέσοιο<br>
γενναίοις πολιήταις.<br>
ἦν γὰρ χρησμός, ὃν ᾔδει<br>
μοῦνος, τοῦτο κελεύων·<br>
καὶ θνήσκει παρ' ἐκείνοις.<br>
ἦν οὖν τοῦτ' ἄρ' ἀληθές·<br>
ἢν ᾖ τις σοφὸς ὄντως,<br>
καὶ ζῶν ἐστιν ὄνησις,<br>
χὤταν μηκέθ' ὑπάρχῃ.</p>
&nbsp;&nbsp;&nbsp;Γέγονε (FGrH 244 F 338a) δὲ κατὰ τὴν πεντηκοστὴν καὶ<br>
ἐνάτην Ὀλυμπιάδα. καὶ ἐπέστειλεν ὧδε (Hercher 460)·
<!-- </dl> -->

<p class=st>Φερεκύδης Θαλῇ</p>
<!-- <dl compact> --></td></tr>
<tr valign=baseline><td>122&nbsp;&nbsp;&nbsp;</td><td><p class=f>Εὖ θνήσκοις ὅταν τοι τὸ χρεὼν ἥκῃ. νοῦσός με καταλελάβηκε<br>
δεδεγμένον τὰ παρὰ σέο γράμματα. φθειρῶν ἔθυον πᾶς καί με<br>
εἶχεν ἠπίαλος. ἐπέσκηψα δ' ὦν τοῖσιν οἰκιήτῃσιν, ἐπήν με<br>
καταθάψωσιν, ἐς σὲ τὴν γραφὴν ἐνέγκαι. σὺ δὲ ἢν δοκιμώσῃς σὺν<br>
τοῖς ἄλλοις σοφοῖς, οὕτω μιν φῆνον· ἢν δὲ οὐ δοκιμώσητε, μὴ<br>
φήνῃς. ἐμοὶ μὲν γὰρ οὔκω ἥνδανεν. ἔστι δὲ οὐκ ἀτρεκηίη πρη-<br>
γμάτων οὐδ' ὑπίσχομαι τἀληθὲς εἰδέναι· ἅσσα δ' ἂν ἐπιλέγῃ θεο-<br>
λογέων· τὰ ἄλλα χρὴ νοέειν· ἅπαντα γὰρ αἰνίσσομαι. τῇ δὲ<br>
νούσῳ πιεζόμενος ἐπὶ μᾶλλον οὔτε τῶν τινα ἰητρῶν οὔτε τοὺς<br>
ἑταίρους ἐσιέμην· προσεστεῶσι δὲ τῇ θύρῃ καὶ εἰρομένοις ὁκοῖόν<br>
τι εἴη, διεὶς δάκτυλον ἐκ τῆς κληίθρης ἔδειξ' ἂν ὡς ἔθυον τοῦ<br>
κακοῦ. καὶ προεῖπα αὐτοῖσι ἥκειν ἐς τὴν ὑστεραίην ἐπὶ τὰς<br>
Φερεκύδεω ταφάς.<br>
&nbsp;&nbsp;&nbsp;Καὶ οὗτοι μὲν οἱ κληθέντες σοφοί, οἷς τινες καὶ Πεισίστρατον<br>
τὸν τύραννον προσκαταλέγουσι. λεκτέον δὲ περὶ τῶν φιλοσόφων·<br>
καὶ πρῶτόν γε ἀρκτέον ἀπὸ τῆς Ἰωνικῆς φιλοσοφίας, ἧς καθηγή-<br>
σατο Θαλῆς, οὗ διήκουσεν Ἀναξίμανδρος.<br>

</td></tr></table>
</td></tr></table>
</div>

<div align="center" class="b0">[<a href="#top">Αρχή σελίδας</a>]<hr size="1">
Μικρός Απόπλους<BR><A 
href="http://www.mikrosapoplous.gr/">http://www.mikrosapoplous.gr/</A><BR>Οκτώβριος 2002</div> 

</body>
</html>
 contentType 9 text/html url 44 http://www.mikrosapoplous.gr:80/dl/dl01.html responseCode 3 200 