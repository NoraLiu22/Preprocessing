yiyifggswkycncosdcuonacobqfacgvihmzgjqjk length 4 9014 page 9014 <html>
<head>
<base href="http://www.medieval.org/emfaq/composers/machaut/l11.html">
<title>Machaut: Le Lay de la Fonteinne</title>
</head><body>
<h2>Machaut: Je ne cesse de prier (L16/11)</h2>

<p>Monophonic lai (even stanzas in three-voice canon).</p>

<p>Sources: Machaut Manuscripts <i>A B E &amp; G</i></p>

<h3>Lyrics</h3>

<h4>Le Lay de la Fonteinne</h4>

<p>Je ne cesse de prier<br>
A ma dame chiere<br>
Que mes maus vueille aligier.<br>
Mais si se tient chiere<br>
Et tant la truis dure et fiere,<br>
Sans amolliier,<br>
Qu'adoucir de ma priere<br>
Ne puis son dangier.</p>

<p>S'en vueil une autre acointier<br>
Que joie pleniere<br>
M'otriera de ligier<br>
Et &agrave; bonne chiere,<br>
Sans fin, sans amour legiere,<br>
Sans amenuisier;<br>
Ne joye qu'&agrave; li s'affiere<br>
Ne puet homs trier.</p>

<p>Et o&ugrave; porroit on querir<br>
La joie qui amenrir<br>
Ne puet ne finer<br>
Et qui ne fait que doubler<br>
En joieus plaisir?<br>
Tous li mondes, sans mentir,<br>
N'en porroit finer,<br>
Sans la dame qui n'a per<br>
Amer et chierir.</p>

<p>Mais ame ne puet perir<br>
N'&agrave; dampnation venir<br>
Qui son temps user<br>
En li servir et loer<br>
Vuet sans repentir;<br>
Car qui siens, sans retollir,<br>
Vuet tous demourer,<br>
Et gloire l'estuet regner<br>
Qui ne puet faillir.</p>

<p>C'est celle qui par ordenance<br>
De parole et par la puissance<br>
D'Esperit Saint, qui ouvra en ce,<br>
Et par devine pourveance,<br>
Fait au commandement dou Pere,<br>
Con&ccedil;ut vierge, sans violence,<br>
Porta vierge, sans desplaisence,<br>
Enfanta vierge, sans grevence,<br>
Li fil Dieu qui prist no samblance<br>
Pour nous tous geter de misere.</p>

<p>Mais n'i ha point de difference,<br>
Car cil <i>iij</i> font toute une essance,<br>
Une vertus, une substance,<br>
Un pooir, une sapience:<br>
Ci ha trop mervilleus mistere.<br>
Et si n'en fais nulle doubtance,<br>
Car c'est ma foy, c'est ma creance,<br>
C'est ma vie et ma soustenance,<br>
Par celle qui par excellence<br>
Est fille au pere et dou fil mere.</p>

<p>Ces <i>iij</i> un &agrave; po de peinne,<br>
Assez prouver puis:<br>
Considere une fonteinne,<br>
Le ruissel, la duis;<br>
Ce sont <i>iij</i>, mais ces <i>iij</i> truis<br>
Tout un, soit petite ou pleine,<br>
Soit par pintes ou par muis:<br>
Par tous ces conduis<br>
Est yaue d'un goust certeinne;<br>
Tous se&uuml;rs en suis.</p>

<p>H&eacute;! ro&yuml;ne souvereinne,<br>
Qui suer toutes luis<br>
Plus cler que la tresmonteinne<br>
Es obscures nuis,<br>
Aussi l'iaue et li dous fruis<br>
De vie prist char humeinne<br>
Et fourme en tes cost&eacute;s vuis.<br>
S'est bien hors d'anuis<br>
Et de fortune mondeinne<br>
Cils que tu conduis.</p>

<p>Et qui de ceste yaue prendroit<br>
Et la mettroit<br>
Par un temps froit<br>
En un vaissel, elle prendroit<br>
Et jaleroit,<br>
Si qu'on feroit<br>
De la glace une ymage;<br>
Mais ja son goust n'en perderoit<br>
Ne mueroit,<br>
Qu'ad&egrave;s seroit<br>
Eaue et nature d'eaue aroit.<br>
Chascuns le voit<br>
Et aper&ccedil;oit<br>
Par le temps yvernage.</p>

<p>L'iaue de vie einsi venoit<br>
Et descendoit<br>
En tes flans droit,<br>
Que Sains Esperis amenoit<br>
Et conduisoit,<br>
Dont il formoit<br>
Le bel, le bon, le sage,<br>
Qui Fils de Dieu le Pere estoit,<br>
Qui consentoit<br>
Et qui voloit<br>
Que fourme et char humeinne aroit<br>
Et qu'il morroit<br>
Et getteroit<br>
D'enfer l'umein lignage.</p>

<p>Mais ceste trinit&eacute;<br>
Est en eternit&eacute;,<br>
En possibilit&eacute;<br>
Et en toute autre chose,<br>
En scens, en qualit&eacute;,<br>
En gloire, en verit&eacute;,<br>
Une seule unit&eacute;<br>
En Dieu le Pere enclose,</p>

<p>Qui par douce pit&eacute;,<br>
Par vraie humilit&eacute;<br>
Nous ha tous respit&eacute;,<br>
Quant en toy, douce rose,<br>
Prist nostre humanit&eacute;<br>
Li Fils par amit&eacute;.<br>
Ce nous ha tous gett&eacute;,<br>
Dont Sathans ne repose.</p>

<p>De la dus le Pere nomme,<br>
De la fonteinne le Fil<br>
Qui vient dou Pere et fu homme,<br>
Dou ruissel cler et gentil<br>
Saint Esperit; c'est la somme.<br>
Dou Pere et dou Fil vien il.<br>
Ces vj song <i>iij</i>, qui bien somme<br>
A entendement soutil.</p>

<p>Mais miex vorroit estre &agrave; Romme<br>
Outre mer en essil<br>
Ou get&eacute;s dedens la Somme,<br>
En flun Jourdain ou en Nil<br>
Que croire riens que predomme<br>
Ne puist croire sans peril;<br>
Car tout vaut il une pomme<br>
Sans Dieu? je di que nennil.</p>

<p>Et pour ce di que cil troy<br>
De no foy<br>
Te firent droit fondement,<br>
Quant li Fils se mist en toy.<br>
Car j'en voy<br>
Parfait le Vieil Testament<br>
Et fait le Saint Sacrement.<br>
Ce m'aprent<br>
Que la duis de nostre loy<br>
Yes et de no sauvement<br>
Proprement<br>
La fonteinne, ainsi le croy,</p>

<p>O&ugrave; chascuns boit qui ha soy,<br>
Sans anoy;<br>
Et qui pardurablement<br>
Vuet vivre aveuc le grant roy<br>
Lave soy<br>
En ruissel qui en descent.<br>
C'est ta grace vraiement<br>
Qui se estent<br>
A tous ceus qui en recoy<br>
Pleurent et plaingnent souvent.<br>
Tendrement<br>
De leurs pechi&eacute;s le desroy.</p>

<p>Pour ce te pri,<br>
Vierge, oy mon depri,<br>
Car po cri,<br>
Po descri,<br>
Po pleur les pechi&eacute;s<br>
Qui sont en mi,<br>
Vieil et endormi.<br>
S'en fremi,<br>
Car en mi<br>
Mon cuer sont fichi&eacute;s.</p>

<p>M'ame t'otri<br>
Et doing sans detri,<br>
Et te tri<br>
Seur tout tri.<br>
Or soyes mes chi&eacute;s<br>
Et aveuc mi<br>
Contre l'anemi,<br>
Car ami<br>
Ne demi<br>
N'ay en mes meschi&eacute;s.</p>

<p>Mais de tel confort<br>
Com de plourer fort<br>
Petit me confort,<br>
Vierge, se ne me fais fort<br>
Qu'apaiseras l'ire<br>
De ton Fil, que au fort<br>
Homs n'a si grant tort<br>
Qui n'en soit ressort,<br>
Quar &agrave; toy vie ne mort<br>
Ne scet escondire.</p>

<p>Las! or sui au port<br>
De tout desconfort,<br>
Quant mes maus recort;<br>
Et si fort me desconfort<br>
Que ne le puis dire,<br>
Car pechi&eacute;s me mort;<br>
Anemis ne dort,<br>
Eins fait son effort<br>
Qu'en livre de mort, moy mort,<br>
Me puist faire escrire.</p>

<p>H&eacute;! fonteinne de concorde,<br>
La duis de misericorde,<br>
Ruissiau qui leve et racorde<br>
Mains pecheurs, fluns de dou&ccedil;our,<br>
Oy ma clamour:<br>
Fais que pechi&eacute;s ne me morde,<br>
Si qu'ennemis ne m'encorde<br>
De ses craus et de sa corde,<br>
Car en toy sont tuit mi tour<br>
Et mi retour.</p>

<p>Fai tant que de li m'estorde;<br>
Car il n'a maison ne borde<br>
Qui vils, sale, obscure et orde<br>
Ne soit, pleinne de puour<br>
Et de laidour,<br>
Et mes cuers vuet et t'acorde<br>
Que ton dous salut recorde,<br>
Tant que de li naisse et sorde<br>
Une fonteinne de plour<br>
Et de tristour,</p>

<p>Pour laver et nettoier<br>
En tele maniere<br>
Les vices qui de pechier<br>
Me donnent matiere.<br>
Vierge, que ta grace acquiere,<br>
Si que trebuchier<br>
Ne me puist en sa chaudiere<br>
Sathans n'accrochier.</p>

<p>Encor te vueil supplier,<br>
Ro&yuml;ne et lumiere<br>
Des angles, qu'&agrave; ton Fil chier<br>
Ta douceur requiere<br>
Que son ire ne nous fiere<br>
Au jour darrenier,<br>
Et la joie qu'est entiere<br>
Nous vueille ottroier.</p>

<hr>

<h3>Discography</h3>

<ol>

<li><p><b><a href="../../cds/arh1773.htm">1750 Arch Records S-1773</a>
[LP]</b><br>
Guillaume de Machaut - La Fontaine Amoureuse<br>
Music for a While<br>
Rec.: 1977 or prior</p></li>

<li><p><b><a href="../../cds/bay8671.htm">Bayard Musique 308 671 2</a> [CD]</b><br>
Voyage au c&oelig;ur du Moyen &Acirc;ge, Vol. 2<br>
Machaut: Lais de la Rose et de la Fonteinne<br>
Ensemble Obsidienne - Emmanuel Bonnardot<br>
Rec.: 2022</p></li>

<p><b><a href="../../cds/dec4676.htm">Decca 4854676</a> [CDx14]</b><br>
Complete Decca Recordings<br>
The Medieval Ensemble of London<br>
Rel.: 2023</p>

<li><p><b><a href="../../cds/emi30106.htm">EMI &quot;Reflexe&quot; 1C
063-30 106</a> [LP]</b><br>
Guillaume de Machaut: Chansons I<br>
Studio der fr&uuml;hen Musik - Thomas Binkley, dir.<br>
Rec.: 1971</p></li>

<li><p><b><a href="../../cds/hyp68417.htm">Hyperion 68417</a> [CD]</b><br>
Machaut: The fount of grace<br>
The Orlando Consort<br>
Rec.: 2022</p></li>

<li><p><b><a href="../../cds/lol705.htm">L'Oiseau-lyre DSDL 705</a>
[LP]</b><br>
Guillaume de Machaut - Le Lay de la Fonteinne &amp; Un Lay de
Consolation<br>
The Medieval Ensemble of London - Peter &amp; Timothy Davies, dirs.<br>
Rec.: 1983 or prior</p></li>

<li><p><b><a href="../../cds/tln90004.htm">Talanton TAL90004</a> [CD]</b><br>
Amours me fait desirer<br>
Ave Maria<br>
Alta musica &ndash; Rainer B&ouml;hm, dir.<br>
Rec.: 2004</p></li>

<li><p><b><a href="../../cds/vxf2.htm">Voxfire 2</a> [CD]</b><br>
Echoes<br>
Live in Concert 2000-2005<br>
Voxfire<br>
Rec.: 2000-2005</p></li>

</ol>

<hr>

<p>Please see the Machaut index page for an introduction, discussion
of methodology, and notes on this project.</p>

<p>To <a href="../machaut.html">Machaut index page</a></p>

<p>To <a href="../../">Early Music FAQ</a></p>

<address>Pierre-F. Roberge</address>
<address>Todd M. McComb</address>
</body>
</html>
 contentType 9 text/html url 59 http://www.medieval.org:80/emfaq/composers/machaut/l11.html responseCode 3 200 